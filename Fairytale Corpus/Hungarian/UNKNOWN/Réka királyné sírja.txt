Story Title: Réka királyné sírja
Story ID (from ATU-website): 5717
ATU Classification Number: UNKNOWN

A híres Rika-erdõben, Rika-pataknak a partján, rengeteg nagy kõ alatt porladozik Réka királyné, Attila felesége.Elmondtam már egyszer nektek, hogy a hunok hatalmas királya, ha meg-megtért a háborúból, a Rika erdejébe húzódott. Ott szeretett lakni. Rika erdejében van a Hegyes-tetõ. Itt volt Attilának a palotája, itt lakott a feleségével, Rékával s három szép dali fiával.Egyszer Réka királyné befogatott négy tüzes csikót aranyos, bársonyos hintajába, s hajtatott keresztül a Rika erdején, árkon-bokron által.Amint éppen a Bikás-tetõn vágtattak a paripák, egy megvadult bika szörnyû bömböléssel szaladt a hintó felé. A paripák megijedtek, vágtattak hegyen-völgyön, árkon-bokron keresztül, s egyszerre csak a hintó felfordult, s Réka királyné belezuhant a Rika-patakba, s szörnyû halálnak halálával halt meg.Viszik a hírt Attilának, s viszik a holttestét Réka királynénak. Fekete gyász borult Attila udvarára: meghalt a királyné, kit a népek olyan erõsen szerettek.Három napig feküdt a nyújtópadon Réka királyné. Azalatt vitték a szomorú hírt mindenfelé, ahol hunok laktak, s fölkerekedtek mindenfelõl a hunok: férfiak, asszonyok, gyermekek, hogy még egyszer lássák a koporsójában is azt a jó királynét.Negyedik nap temették Réka királynét, de a temetés napján a népeknek mind el kellett széledniük a Rika erdejébõl, hogy ne lássa, ne tudja senki, hová temetik Réka királynét. Hármas koporsóba tették a testét: tiszta színaranyból volt az elsõ, szép fehér ezüst a középsõ, s érc a legkülsõ. Aztán négy rabszolga felvette a hármas koporsót, s levitte a Rika-patak partjára, s Rika-patak partján az alá a rengeteg nagy kõ alá, mely most is ott van - megnézheti, aki arra jár -, ástak mélységes mély gödröt, s beleeresztették a hármas koporsót. Aztán szépen betemették a gödröt, gyepes földdel a tetejét behantolták: nyoma se lássék, hogy valakit ide temettek.Ezalatt Attila állt a Hegyes-tetõn, egyedül, s szeme láttára a négy rabszolga a kardjába ereszkedett.Alhatott nyugodtan Réka királyné, nem bántotta sírját senki. Mire emberek vetõdtek ide, az erdõ vadjai elpusztították a négy rabszolga holttestét, hírük-poruk sem maradt ottan.Az a rengeteg nagy kõ most is ott van a Rika-patak partján, alszik alatta szépen, csendesen Réka királyné, senki meg nem háborítja csöndes nyugodalmát.