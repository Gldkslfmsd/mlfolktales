Story Title: Az õzhús
Story ID (from ATU-website): 5782
ATU Classification Number: UNKNOWN

Mondok egy mesét, kibõl okulhat minden pörlekedõ. Ment, mendegélt a szõrdisznó rengeteg erdõben, pataknak a mentén, s találkozott az õzzel. Már jó messzirõl kiáltott a szõrdisznó:- Szervusz, testvér, hogy vág a bajusz?!- Jól vág, jól - felelt az õz -, de hogy mersz te énvelem így beszélni, hé?- Na már, testvér, vagyok én olyan legény, mint te. Nem teszel te olyat, hogy utánad ne csináljam.Ej, megmérgelõdik az õz, hogy egy macskabéka teremtés ilyen kicsibe veszi õt.- Hát jere ki velem versenyfutásra! Menjünk ki elébb eme hegy tetejébe, s amelyik hamarébb visszafut a patakhoz, annak a másik egész életére legyen hûséges szolgája.- Itt a kezem, nem disznóláb! - rikkantott a szõrdisznó, s azzal fölment a hegy tetejére.Ahogy fölértek, az õz - uccu neki, vesd el magad! - nekifutamodott a lejtõnek, mintha csak a szemét vették volna ki; a szõrdisznó pedig szépen összezsugorodott, s úgy hengergõzött utána nagy messzirõl. Hej, de bezzeg megjárta az õz a nagy sietséggel. Mikor épp a patakhoz ért, keresztülesett a fején, nyakát szegte, s mindjárt szörnyû halált halt. Nagy késõre ért be a szõrdisznó, egy kicsit mintha sajnálta volna is az õzet, de hamar megvigasztalódott, nekiállott a húsának, és jóllakott belõle. Olyan élete volt, hogy még a királlyal se cserélt volna. Evett, aludt, s meg sem moccant az õz húsa mellõl.Teltek-múltak a napok, s még mindig annyi volt az õz húsából, hogy félesztendõre is elég lett volna kicsi szõrdisznónak. Egyszer azonban odaállít egy kiéhezett róka, s köszönti:- Adjon isten, szõrdisznó!- Adjon isten, ami nincs, róka koma!- Én már eleget kértem, de nem ad - kesergett a róka -, hanem látom, szõrdisznó barátom, hogy neked több van a soknál, adj belõle.A szõrdisznónak jó szíve volt, adott a róka komának annyi húst, amennyi csak belefért. Róka komának úgy megtetszett az elsõ ebéd, hogy ott felejtette magát három napra a szõrdisznónál, s nem is akart elmenni a nyakáról. A harmadik nap már nem állhatta meg szó nélkül a szõrdisznó.- Róka koma, tovább egy házzal, mert mindjárt egy betevõ falás sem marad nekem. Pedig ez a hús becsületes keresményem.- Már akár becsületes, akár nem - toppantott az erõre jött róka -, nem megyek én innét! Hanem tudod mit, szõrdisznócskám, osszuk kétfelé, ami még van.Mit volt mit tenni: a szõrdisznó beleegyezett az osztásba. A róka tüstént neki is fogott az osztásnak, de a húst nem két-, hanem háromfelé osztotta.- Hát ez miféle dolog, róka koma, hiszen ketten vagyunk. Nem jól van ez így!- Dehogy nincs jól. Ez az elsõ adag a enyém, a másik engem illet, a harmadik pedig nekem dukál.- Hát nekem mi dukál?- Mondtam már! Nem érted?! Az elsõ adag az enyém, a második engem illet, a harmadik nekem dukál.- Ugyan, úgy-e? Majd meglátjuk! Megyünk a törvénybíró elé igazságért!Elindultak a törvénybíró elé. Estére beértek egy faluba. Amint mennek, a szõrdisznó egy tyúkól elõtt kaptányt lát, s azt mondja:- No, róka koma, itt a törvényszék. Aki ennek az ajtaján baj nélkül keresztülmegy, azé lesz az õzhús.A róka beleegyezett, s a szõrdisznót elõretuszkolta. Ez szépen összezsugorodott, s úgy átment, hogy semmi baja sem lett. Utána a róka, de õ már nem fért át, s a farkánál fogvást odacsípte a kaptány.A szõrdisznó visszament az erdõbe, a róka pedig ott maradt. Jön ki reggel a gazda, s már messzirõl kiáltja nagy örvendezéssel:- Ahá! Tyúkhús kellett volna, úgy-e?! - Azzal elévett egy mogyorófa pálcát, s félholtra verte a rókát. Közbe mind azt kiabálta:- Nesze, tyúkhús, ez a tied, ez téged illet, ez neked dukál!Azt hitte a gazda, hogy már meg is döglött a róka, s ott hagyta, hadd érjék meg jól a nyúzásra. De a róka föleszénkedett, összeszedte az erejét, kiszabadult a kaptányból, s visszavánszorgott az erdõbe.Kérdi a szõrdisznó, mikor meglátja a rókát:- Hát, koma, mit mondott a törvény?- Azt, hogy egész reggelig két vas közt tartott, reggel pedig jött a törvénybíró, s félholtra vert. De már most csakugyan igazságosan osztom el a húst - fogadkozott a róka.Hanem - kakas csípje meg a ravasz máját - most is csak háromfelé osztotta az õzhúst.Megint csak törvényre kellett, hogy menjenek. Ahogy mentek, egy farkasveremre találtak, s a szõrdisznó azt mondta:- Ez is törvényszék, koma, aki ennek a tetején keresztül tud menni, azé lesz az õzhús.A szõrdisznó könnyen áthöngörgött, de a rókát nem bírta meg a gyönge leveles ág, s belesuppant a verembe. Reggel ott találták az emberek, s félholtra verték. Nagy késõre eszénkedett föl, s visszavánszorgott a szõrdisznóhoz, de a ravasz rókát a kétszeri csúfuljárás sem tudta megjavítani, megint csak háromfelé osztotta az õzhúst.Harmadszor is törvényre mentek, de míg odajártak, arra vetõdött egy farkas, s ez az õzhúst mind egy falásig megette. Mikor a szõrdisznó s a róka visszatért a törvényrõl: szemük-szájuk koppant. Egy porcogó csont nem sok, annyit sem találtak. 