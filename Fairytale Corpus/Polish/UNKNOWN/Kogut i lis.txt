Story Title: Kogut i lis
Story ID (from ATU-website): 5204
ATU Classification Number: UNKNOWN

Kogut, bywalec i wyjadacz stary,Siedział na drzewie.Chytry lis nadchodzi:«Braciszku — rzecze — skończmy nasze swary,Niech się raz przecie kogut z lisem zgodzi.»«Chcesz zgody? szczerze?» —«Ach! szczerze: Wieczne ślubuję przymierzeZ tobą i z całym narodem kogucim.Krwiożerczych tchórzów zuchwalstwo ukrócim,Ja od was kanie i sępy odstraszę,Niecne jastrzębie w ścisłe wezmę kluby,Ale tymczasem, o kogucie luby,Znijdź z drzewa: niechaj pojednanie naszeUścisk braterski uwieńczy,A za twą całość lis honorem ręczy.»«Ach, lisie! — odparł kogut — jakaż dla mnie radość,Że mogę ciebie nazwać bratem i kolegą!Twemu żądaniu wnet uczynię zadość,Bo oto, widzę, charty tutaj biegą.Założę się, że tak spieszą,Aby nam hasło pokoju zwiastować.Zejdę więc i będziemy mogli całą rzesząSerdecznie się wycałować.»«Bywaj zdrów — lis mu na to — mam daleką drogęI dłużej czekać nie mogę,Więc kiedy indziej, mój braciszku miły,Dokończę tej ważnej sprawy.»Rzekłszy wziął nogi za pas, czmychnął, co miał siły,I znikł w tumanie kurzawy. A kogut śmiał się z lisa.Nie lada to sztuka,Gdy kto oszusta oszuka.