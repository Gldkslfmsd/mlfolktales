Story Title: A szegény ember királysága
Story ID (from ATU-website): 5884
ATU Classification Number: UNKNOWN

Volt, hol nem volt, hetedhét országon is túl egy szegény ember. Ennek a szegény embernek erõsen jó szíve volt, s ha nem volt vendége, kiment az utcára, ott fogott, s ahogy telt, úgy telt a kamarából, megtraktálta. Hogy, hogy nem, egyszer a király bevetõdött a szegény emberhez, megtraktálta azt is, pedig nem is tudta, hogy kit tisztel azt asztalnál.Amíg ettek, eddegéltek, sok mindenrõl beszéltek, s többek közt azt találta mondani a szegény ember, hogy: hej, ha én király lehetnék!A király semmit sem szólt erre, csak mosolygott magában, aztán megköszönte a vacsorát, elbúcsúzott, hazament, és ott egyszeriben megparancsolta a katonáknak, hogy menjenek el a szegény emberért, s mikor alszik, hozzák el a palotába, fektessék az õ ágyába.El is hozzák a szegény embert a katonák, belefektetik a király selyemágyába. Hej, édes Jézusom, bezzeg ámult-bámult a szegény ember reggel, mikor felébredt a selyemágyban, melynek a fája is színarany volt! Gondolkozott, tûnõdött magában, ugyan hogy került ide; hol lehet, talán bizony a fényes mennyországban? Na, nem sokáig töprenkedett, mert egyszerre csak bejöttek az inasok. S addig mondták, addig esküdöztek az inasok, földig hajoltak elõtte, s kérdezték nagy alázatosan:- Mit parancsol, felséges királyom?De még csak most ámult-bámult igazán a szegény ember! Mondta is az inasoknak:- Nem vagyok én király, mit beszélnek kendtek?- De bizony király kigyelmed! - erõsítették az inasok. S addig mondták, addig esküdöztek, hogy a szegény ember csakugyan elhitte.- No, ha király vagyok - mondta - híjjatok be tizenkét hajdút.Az inasok kiszaladtak, s egy szempillantás múlva ott állott elõtte a tizenkét hajdú.- Mit parancsol, felséges királyom? - kérdezték a hajdúk.- Azt, hogy ezekre az inasokra húzzatok jó huszonötöt.A hajdúk tüstént lekapták az inasokat a húsz körmükrõl, s olyan huszonötöt hegedültek rájok külön-külön, számozatlan, hogy csak úgy porzott a bugyogójuk.Hát most már igazán elhitte a szegény ember, hogy õ király. No de csak egy napig tartott a királysága, pünkösdi királyság volt az, mert este, ahogy elaludott, a király szépen hazavitette a szegény embert, s másnap reggel megint csak az õ szalmazsákos ágyában ébredt fel. Ahogy felnyitotta a szemét, rátámadt a felesége, szidta, mint a bokrot, mert egész éjjel s egész nap oda keringett.- Hol járt kend?! Mit csinált kend?! Mindég csak lopja isten áldott napját!- Hohó, feleség - rikkantott a szegény ember -, úgy nézz rám, hogy én király vagyok!- Megbolondult kend?!Szó szót adott, cudarul összevesztek, s a ház elé csõdült az egész falu. Éppen akkor ért oda a király is, mert nem volt nyugvása: látni akarta, hogy mit csinál a szegény ember az egynapos királyság után.- Hát ti mit veszekedtek? - kérdezte a király.- Jaj, csak hallgasson ide, lelkem - fogta meg a szót az asszony -, megbolondult az uram. Azt hiszi, hogy õ a király.- Hiszen az volt egy napig, mondta a király, hanem az igazi - az én vagyok! No, ne veszekedjetek, jertek az udvaromba, nem lesz ott semmiben fogyatkozásotok.Kétszer sem kellett, hogy ezt mondja a király, a szegény ember a feleségével az udvarba költözött, s bezzeg többet sóra, fára nem volt gondjuk, olyan úri módon éltek, akár egy gróf s egy grófné. Hanem az úri módot nem becsülték meg, többet költöttek, mint amennyi kijárt a királytól. Egyszer erre, másszor arra kérték a pénzt, de a király megsokallotta, s azt mondta a szegény embernek:- Hallod-e, te a Dárius kincsét is elköltenéd. Ha még egyszer pénzért jössz, ebrúdon vettetlek ki az udvaromból.Hm, ez aztán magyar beszéd volt! Hanem a szegény ember sem esett a feje lágyára.- Megállj, király - mondta magában -, azért mégis megnyitom az erszényedet!Fogta magát, s elküldte a feleségét a királynéhoz, hadd mondja neki, hogy az ura, mármint õ, meghalt, adjon pénzt, mert nincs amin eltemesse.Föl is megy az asszony a királynéhoz, keserves jajszóval elmondja, hogy meghalt az ura, s mibõl temettesse el, jaj-jaj, mikor egy rézgarasa sincsen!A királyné megszánta, s adott neki egy jó csomó pénzt, de egy-két nap múltán ez is elfogyott. Akkor meg a szegény ember ment a királyhoz, s õ meg azt mondta, hogy meghalt a felesége, s nincs amin eltemettesse. Sírt mint a záporesõ, s a királynak úgy megesett a szíve rajta, hogy õ is adott egy marék bankót.Alighogy kimegy a szegény ember, jön be a királyné, s mondja az urának:- No, a te szegény embered meghalt.- Már hogy halt volna meg! Ebben a pillanatban ment ki innét. Nem õ halt meg, hanem a felesége.- De bizony a szegény ember halt meg! Hiszen nálam volt a felesége, s adtam is neki pénzt, amin eltemettesse.Szépen összekapott a király meg a királyné, s hogy nem tudtak egymás közt igazságot tenni, lesétáltak a szegény ember szállására, hadd lássák, melyik halt meg valóképpen. De a szegény ember megérezte a sáfrány illatját, s leste az ablakból, hogy jön-e a király. Amint megpillantotta, nagy hirtelen gyertyákat gyújtott, õ is meg a felesége is lefeküdt a földre, gyászfekete lepedõvel beterítették magukat, a gyertyákat a fejükhöz állították, a szemüket behunyták, s úgy feküdtek, mint az igazi halottak.Bemennek a szobába a királyék, nézik, nézik a halottakat, a királynénak még a könny is kicsordult a szemébõl.- Látod, látod, mind a kettõ meghalt.- Azám - mondta a király. - Csak azt szeretném tudni, hogy melyik halt meg elébb. Egy zsák aranyat adnék annak, aki nekem ezt meg tudná mondani.De bezzeg felugrott erre a szegény ember.- Én haltam meg elébb, felséges királyom!Nagyot kacagott erre a király, mindjárt méretett a szegény embernek egy zsák aranyat, de többet nem is tartotta az udvarában.- Csak eredjetek haza isten hírével - mondta nekik -, boldoguljatok, ahogy tudtok!Hiszen boldogultak is. Annyi földet vettek a zsák aranyon, hogy õk lettek a legnagyobb gazdák a faluban. Még ma is élnek, ha meg nem haltak. 