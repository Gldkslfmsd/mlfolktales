Story Title: A vörös tehén
Story ID (from ATU-website): 5605
ATU Classification Number: UNKNOWN

Volt egyszer egy szegény ember, annak a szegény embernek egy fia s egy vörös tehene. Meghal a szegény ember felesége, s a gyermek árván marad.Na, telik-múlik az idõ. Azt mondja egyszer a gyermeknek a szomszédasszony:- Te legényke, mondd meg az édesapádnak, hogy vegyen el engem feleségül, mert én osztán téged tejbe-vajba feresztgetlek, s hasábfával kenegetlek.Mondja a gyermek az apjának, hogy mit üzent a szomszédasszony.Gondolja magában a szegény ember: én bizony el is veszem, õ is szegény, én is, az igaz, egy koldustarisznyából kettõ lesz, de ha az Isten megsegít, majd megtelik ezután.El is vette feleségül a szomszédasszonyt, de ez olyan mostohán bánt a gyermekkel, hogy mindig verte, s még amellett enni sem igen adott neki. A mostohának volt három leánya, a legidõsebbnek volt egy szeme, a másodiknak kettõ, a harmadiknak három. Ezek is mindig csúfolódtak a szegény gyermekkel.Egyszer a legényke elmegy a vörös tehénnel éhálóba, s mikor estefelé elévette a tarisznyáját, hogy egyék belõle, hát kenyér helyett egy nagy darab tégla volt benne.Megszomorodik a legényke, még a könnye is kicsordult. Meglátja ezt a vörös tehén, odamegy a legénykéhez, s azt mondja neki:- Ne búsulj, te legényke, hanem mondjad: "aludjál el, egy szem!", mert a mostohád utánad küldte az egyszemû leányát, hogy lesse meg, mit csinálsz. Azután csavard ki az egyik szarvamat, abban elég ennivalót találsz.Úgy tett a legényke. Azt mondja: "aludjál el, egy szem!" - s az egyszemû leány elaludt. Azzal kicsavarta a vörös tehén egyik szarvát, s abból a tejet mind kiitta.Másnap, mikor hazament, csak elcsudálkozott a gonosz mostoha, hogy a gyermek nem halt éhen. Este megint elment éhálóba, s mikor falatozni akart, megint csak téglát talált a tarisznyájában. Odamegy a tehén, s azt mondja a megszomorodott legénykének:- Hallod-e, legényke, most a kétszemû leány leskelõdik utánad, hát csak mondjad: "aludjál el, két szem!", azután csavarintsd meg az egyik szarvamat, s annyi tejet igyál, amennyi csak beléd fér.Úgy is tesz a legényke. Azt mondja: "aludjál el, két szem", s a kétszemû leány mindjárt el is alszik, azután megcsavarintá a tehén szarvát, s jóllakott tejjel.Mikor reggel hazament, még jobban elcsudálkozott a gonosz mostoha, hogy a macskabéka gyermek nem halt meg az éhségtõl. Kérdi a leányát: mit látott, mit csinált az a gyermek, de a kétszemû leány nem tudott mondani semmit.Harmadnap a háromszemû leány ment a legényke után leskelõdni; de a legényke nem tudta, hogy ennek három szeme van, mert a harmadik a nyaka csigáján volt. Õ hát, amikor enni akart, csak azt mondotta: "aludjál el, két szem!". A két szem el is aludt, de a harmadik ébren maradt, s a leány jól látta, hogy a legényke a tehén szarvából iszik.Mindjárt hazafutott, s megmondta az anyjának, hogy mit látott.Aj, megmérgelõdik a gonosz mostoha, hogy az õ eszén így túljártak. Ahogy a legényke hazajött a tehénnel, rávette az urát, hogy üttesse meg azt a dög állatot, mert egy csepp tejet sem ád. Meghallja ezt a legényke, kifut a pajtába, s nagy sírva elmondja, hogy mit hallott.- Ne búsulj semmit - mondá a vörös tehén -, csak kérd meg az apádat, hogy te üthess le engem. Mikor kezedben lesz a fejsze, kollintsd fejbe a gonosz mostohát, azzal szökjél fel a hátamra, s úgy elviszlek, hogy soha utol nem érnek ez árnyékvilágban.Úgy is tett a legényke. Az apja megengedte, hogy õ üthesse meg a tehenet, õ pedig hirtelen fejbe kollintotta a mostohát, a kötelet elvágta, felszökött a tehén hátára, s azzal uzsgyi neki, vesd el magad! úgy elnyargalt vele a vörös tehén, hogy meg sem állott a rézrétig.Ezen a réten a rézbika volt a gazda. Amint megérkeztek, a vörös tehén elkezdett legelészni, a legénykének pedig azt mondotta, hogy másszon fel a legmagasabb jegenyefára, s ha jõ a rézbika, kiáltson neki.Egyszer csak jõ a rézbika, hogy hétsingnyire szakadt ki a száján a láng. Lekiált a legényke:- Jõ a rézbika, vigyázz, vörös tehén!A vörös tehén behúzódik az árokba, s a rézbika nem találja meg. Azonközben felpislant a fára, észreveszi a legénykét. Azt mondja neki:- No, te vörös tehén fia, János! Mondd meg az anyádnak, hogy holnap megküzdünk életre-halálra! Készüljön rá!Megijed szörnyen a legényke, mondja a vörös tehénnek, hogy mit üzent a rézbika.- Ne félj - vígasztalá a tehén -, csak ma jól ehessem-ihassam, holnap megölöm.Másnap reggel el is jött a rézbika, bömbölt, hogy a föld is rengett belé.- Állj ki, vörös tehén, ha az én rétemre mertél jönni!Ki is állott a vörös tehén, neki a bikának, s egy öklelésiben úgy megdöfte a rézbikát, hogy kifolyt a bele.- No, fiam, most már menjünk innét! - mondá a tehén.A legényke felült a tehén hátára, s másnapra kelve megérkeztek az ezüstrétre. Amint odaértek, elkezdett legelészni a tehén, a legényke pedig felmászott a legmagasabb jegenyefára, s onnét nézte, hogy jõ-e az ezüstbika, mert ez volt az ezüstrét gazdája.Hát jött biz' az egyszeriben szörnyû bömböléssel, szakadt a láng a szájából vagy tizennégy singre.Kiáll a vörös tehén, összecsapnak. Küzdenek három teljes óráig, egyik sem tudja legyõzni a másikat. A fejük felett károgtak a varjak, s az ezüstbika felkiáltott nekik:- Hé, varjak, adjatok egy csepp vizet, mert mindjárt dögöt adok!Azt mondja a vörös tehén:- Hozzatok nekem, hé, mert én kettõt adok!A varjak a vörös tehénnek hoznak vizet, mindjárt erõsebb lesz, s megöli az ezüstbikát.Az ezüstrétrõl indultak most az aranyrétre. Hét nap s hét éjjel mind mentek, s akkor értek helybe.A legényke megint csak felmászott a legmagasabb jegenyefára, a tehén pedig legelészett a réten. Egyszerre csak lekiált a legényke.- Vigyázz, vörös tehén, jõ az aranybika!Jött is, de úgy, hogy hetven singre szakadt a láng a szájából. A tehénnek még nem gyûlt volt elég ereje, behúzódott egy árokba. Az aranybika bömbölt szörnyûségesen, s felszólott a jegenyefára:- Hallod-e, te vörös tehén fia, János! Mondd meg az anyádnak, hogy holnap jó hajnalba' megint eljövök, s akkor itt találjam, mert én küzdeni akarok vele életre-halálra!Másnap jó hajnalban el is jött pontosan az aranybika, de most a vörös tehén sem bújt el elõle. Összecsapnak, türkölõznek, vagy hat óráig küzsdölõdnek, de egyik sem tudá legyõzni a másikat.Mikor már látták, hogy így semmire sem mennek, az aranybika keresztülbucskázott a fején, s lett belõle egy kerék, a vörös tehén nemkülönben, s abból is lett egy kerék. A két kerék kiment két hegy tetejére, onnét egyszerre megindultak s összeütköztek, de egyik sem tudott ártani a másiknak.Azt mondja most az aranybika:- No, hallod-e, te vörös tehén, még próbáljunk egyet! Én leszek kék láng, te légy vörös láng, s égessük egymást.Úgy lett, mint az aranybika javallá, égetik, égetik egymást, de csak nem tudának egymásnak ártani.Amíg így kínlódnak, elrepül felettük három varjú. Felkiált a kék láng:- Hé, varjak, hozzatok vizet, s öntsétek a vörös lángra, mert dögöt kaptok!Azt kiáltja a vörös láng:- A kék lángra öntsétek, hé, mert én három dögöt adok!A varjak hoznak is vizet, s kioltják a kék lángot. Most már a vörös tehén egészen szabadján legelészhetett a három réten, János pedig mikor akkorára cseperedett - ott az aranyrét túlsó felén, né! lakott egy király, annak elvette a leányát, s ma is él, ha ugyan meg nem halt. 