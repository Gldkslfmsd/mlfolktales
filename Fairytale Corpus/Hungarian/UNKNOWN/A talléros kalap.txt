Story Title: A talléros kalap
Story ID (from ATU-website): 5775
ATU Classification Number: UNKNOWN

Három diákról meg egy parasztemberrõl mondok mesét. A diákok nagy, szakállas legények voltak már mind a hárman, s egyszer, mit gondoltak, mit nem, elindultak országot-világot látni, szerencsét próbálni. Amint mennek, mendegélnek, egy faluba érnek. Szembejõ velük egy parasztember. Az egyik diák nagy hetykén megszólítja:- Hány hét a világ, bácsi?- Mával is kevesebb, uram - mondotta a paraszt, s tisztességtudással megemelintette a kalapját.- Hát a jó erkölcs hol terem? - kérdi a diák.- Megterem a virág a gazban is.- No, ez ügyes felelet volt - mondja a diák -, még egyet kérdek kendtõl: Mi van a paraszt kalapja alatt?Azt mondja a paraszt:- Jöjjenek be az urak a korcsmába, ott majd megmondom.A diákok összenéznek, egy rézgaras sem volt a zsebükben, de azért bementek. Hanem a paraszt elõrement, s megsúgta a korcsmárosnak, hogy csak mérje a bort, ameddig öt forint árát kimér.Letelepednek az asztal mellé, a korcsmáros hordja a bort, isznak, jó kedvük kerekedik. Hanem mikor öt forint árát megittak, a korcsmáros nem hozott több bort, azt mondta:- Most már fizessenek az urak!Az ám, fizettek volna, ha lett volna mibõl. Kotorásztak a zsebükben, kifordították, befordították: fordíthatták, egy krajcár nem sok, annyi sem fordult ki.- Hát majd megfizet ez a kalap - mondja a paraszt.Azzal lekapja fejérõl a kalapot, megrázintja, s egy fényes tallér esett ki belõle.- No, lássák az urak, ez van a paraszt kalapja alatt.Tyû, nagyot néztek a diákok, szerették volna megszerezni a kalapot! Milyen nagy urak lennének, ha övék lenne az a kalap. Csak megrázintanák, s hullana ki belõle a csengõ tallér.Közrefogják a parasztot, adja el nekik a kalapot, amit kér, azt kér, a föld alól is elõteremtik az árát.- Jól van - mondja a paraszt -, én már úgyis öregember vagyok, ötszáz forint elég halálom napjáig, ennyiért az uraknak adom.Elmennek a diákok a földesúrhoz, kérnek írásra ötszáz forintot, az uraság adott is, s a parasztnak lefizették az ötszáz forintot. Továbbmentek nagy örömmel a diákok, s ahogy az elsõ faluba értek, betértek a korcsmába, rendeltek ételt-italt, ettek-ittak, vígan voltak.- Bort ide, korcsmáros, bort!Mikor aztán fizetésre került a sor, megrázintották a kalapot, s hát csakugyan kihullott belõle egy tallér. Erre még nagyobb kedvük kerekedett, s még több bort rendeltek. De mikor másodszor is megrázintották a kalapot, csak egy tallér hullott ki a kalapból, pedig ötre volt szükség.Hát most mit csináljanak? Nem tudtak fizetni, ott maradtak a korcsmárosnál, míg ledolgozzák az adósságot. Mikor aztán a korcsmárostól megszabadultak, indultak egyenest abba a faluba, ahol a parasztembertõl a kalapot vették. Mennek, mendegélnek, egy nagy erdõbe érnek, s hát éppen ott dolgozott a paraszt. Ez már jó messzirõl meglátta a diákokat, s hirtelen, mi jutott eszébe, mi nem, egy fûrész volt nála, s azzal egy nagy tölgyfát elkezdett fûrészelni. Aztán elkezdett kiabálni:- Hamar ide, hamar, segítsenek, mert reám dõl ez a fa! - s a vállát jó erõsen a fának vetette, mintha csakugyan tartaná, nehogy ledõljön.Odaszaladnak a diákok, s mondja a paraszt:- No, az Isten hozta az urakat ide, mert úgy tudják meg, hogy e fa alatt kincs van. Hogy könnyebben kiáshassam, elõbb le akartam fûrészelni, de mélyebben találtam befûrészelni, s ha elállok innét, reám dõl a fa. Álljanak ide az urak, tartsák a fát! Majd kötelet hozok ki a faluból, felmászok a fára, a felsõ ágára rákötöm a kötelet, s annál fogvást nyugat felé döntöm, mert hát a kincs kelet felé van.A diákok meg sem ismerték a parasztot, mert jóformán meg sem nézték, nekidõltek a fának, a paraszt meg szaladott be a faluba kötélért.Az ám, kötélért, esze ágában sem volt, hogy kötelet hozzon. A szegény diákok vártak ebédig, vártak ozsonnáig, vártak vacsoráig, majd megszakadtak, úgy kínlódtak, nehogy a fa rájok essen. Hát nem várhattak ítélet napjáig, nagy hirtelen elugrottak a fa mellõl, s ím, a fa ott állott szépen, bizony nem dõlt el.- Fiúk - mondja az egyik diák -, nekem úgy tetszik, hogy megint megcsúfoltak, mégpedig az a paraszt csúfolt meg, akitõl a talléros kalapot kaptuk. Gyerünk csak be a faluba, majd így meg úgy, megemlegeti a paraszt, hogy diákokat csúfolt meg!Eközben a paraszt nem találta otthon a helyét, ide bújt, oda bújt, aztán kerestette magát a feleségével, vajon megtalálja-e. De akárhova bújt, a felesége mindenütt megtalálta.Azt mondja az asszony:- Hallja-e, ne bujkáljon kend, jobb, ha úgy tesz, mintha meghalt volna. Feküdjék le szépen, én szemfedõvel beborítom, akkor aztán jöhetnek a diákok, holt emberrel semmit sem csinálhatnak.- Ez igaz, feleség - mondja a paraszt.Mindjárt el is készítik a nyújtópadot, a paraszt ráfekszik, s a felesége sírni kezdett keservesen:- Jaj, lelkem, uram, jámbor uram, miért halál meg, miért halál meg?!Éppen abban a pillanatban jönnek a diákok, kérdik az asszonyt:- Hát kend miért sír, néne?- Jaj, hogyne sírnék, lelkem, uraim, nem látják-e, nyújtópadon fekszik az uram. Egyedül maradtam ezen a világon, szomorú özvegységben.- Egyet se sirassa kend - mondja az öregebb diák -, nagy huncut volt, az Isten nyugtassa meg!Hanem hogy, hogy nem, volt az ajtó sarkában egy pálca, s az öregebb diák nem állhatta meg, hogy azzal egy kicsit rá ne legyintsen a paraszt hasára.- Nesze, huncut, vidd el ezt útravalónak!Felugrik a paraszt, letérdel a diákok elõtt, s mondja nagy hálálkodással:- Ó, hogy az Isten áldja meg kigyelmeteket, nagy jó uraim, no lám, most már csakugyan hiszem, hogy ennek a pálcának csudaereje van. Csak hallgassanak ide! Tegnap, amint a kertek alatt mentem, látom, hogy egy döglött kutya hever ottan. Egy kicsit meglegyintem a pálcámmal, s a döglött kutya abban a pillanatban felugrik, elszalad. "Hm gondoltam magamban -, talán nem is volt ez döglött kutya." Megyek az udvarba, a földesúrhoz, s hát éppen akkor döglött meg a legszebb paripája. Ezt is meglegyintem, s mit gondolnak az urak, mi történt? Felugrott a paripa, körültáncolt az udvaron, kutya baja sem volt. No, már most látom, hogy csakugyan csudaereje van a botomnak. Feleség, amennyi kincs van a háznál, mind add a diák uraknak, nekem már nem kell. Megélek én ebbõl az egy szál botból. Ahol valami nagy úr meghal, megyek oda, s ezzel a bottal feltámasztom, majd lesz pénzem.- Nem oda Buda! - mondották a diákok, - nem kell a pénz, visszük a botodat.Könyörgött a paraszt:- Ne vigyék el, drága jó uraim, van itt pénz elég (pedig dehogy volt), adok, amennyit elbírnak, csak a botomat hagyják meg!- Nem, nem - mondották a diákok -, kétszer megcsúfoltál, harmadszor nem csúfolsz meg, visszük a botot!El is vitték. A paraszt nagyot kacagott, mikor a diákok elmentek. Hiszen csak vigyétek!Mennek a diákok hegyeken-völgyeken által, erdõn-mezõn keresztül, s beérnek egyszer egy rengeteg nagy városba. Amint bemennek a város kapuján, éppen akkor jött kifelé egy hatlovas kocsi, utána tenger gyászoló nép. Kérdik a diákok, kit temetnek?Mondják az emberek:- A grófkisasszonyt. Ahol ül, ni, a hintóban az édesanyja meg a mátkája, egy herceg.A diákoknak sem kellett több, mentek az öreg grófnéhoz, s mondták, hogy csak nyittassa fel a koporsót, õk feltámasztják a grófkisasszonyt.Hát az öreg grófné hogyne nyittatta volna fel! Ígért a diákoknak tenger sok kincset, annyit, hogy egész életükben urak lehetnek, csak támasszák föl a leányát. Fölnyitják a koporsó födelét, az öregebb diák a bottal meglegyinti a grófkisasszony torkát, s halljatok csudát, a grófkisasszony mindjárt felült a koporsóban, mert úgy volt az, hogy a grófkisasszony torokfájásban halt meg, s az ütéstõl kifakadt a kelés.Hej, Istenem, volt nagy öröm, temetés helyett egy lakodalom, megvendégelték a diákokat is, ehettek-ihattak, amennyi csak beléjük fért, s kaptak hárman három szekér aranyat. Mentek vissza a faluba, kifizették a földesúrnak az ötszáz forintot, aztán mentek a paraszthoz; annak is adtak egy zsák aranyat. Hanem több szerencsét nem próbáltak a bottal, mert mégis megtudták, hogy nincs annak csudaereje. Szépen visszamentek a kollégiumba, végigtanulták az iskolát.Így volt, vége volt, igaz volt. 