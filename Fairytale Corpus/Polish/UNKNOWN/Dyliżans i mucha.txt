Story Title: Dyliżans i mucha
Story ID (from ATU-website): 5200
ATU Classification Number: UNKNOWN

Upał po stromej drodze — przez wyboje, dziury,Piaski, zepsute mostki i błotniste rowy —Sześć koni z trudem ciągnęło do góryCiężki dyliżans pocztowy.Księża, starcy, kobiety — wszyscy szli piechotą.Aż otoZjawia się mucha. «Hola! co to znaczy?Tym bydlętom, jak widzę, pracować się nie chce!Zaraz tu będzie inaczej!»I do koni. To kolnie w pysk, to w ucho łechce,To usiada na dyszel, to na nos furmana.Skoro wóz ruszył z miejsca, mucha zadyszanaSobie wyłączną zasługę przyznaje —Brzęczy, krząta się żwawo i leci na przedzie,Niby wódz, co wśród bitwy rozkazy wydajeI do zwycięstwa swe szeregi wiedzie.Wielce się jednak czuła obrażoną,Że na jej barki cały trud złożono,Że nikt z podróżnej czeredyDo pomocy się nie bierze,By konie wydobyć z biedy.Ksiądz czytał brewiarz — to czas na pacierze?Panny śpiewały — jejmość pani muchaLeci śpiewaczkom trąbić koło ucha,Płata przeróżne psoty i swawole.W końcu dyliżans po długim mozoleWjechał na gładką drogę. «Dokazałam swego —Rzecze mucha — hej, szkapy! furmanie kolego!Namęczyłam się za was, zapłaćcie mi przecie!»Tak wszędobylscy (dość ich na tym świecie)Swój nos wścibiają, chociaż nieproszeni,Do cudzych spraw i kieszeni,Naprzykrzają się jako muchy natrętnice,Póki ich za dziesiątą nie wygnasz granicę.