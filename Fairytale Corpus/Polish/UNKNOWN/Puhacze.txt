Story Title: Puhacze
Story ID (from ATU-website): 8194
ATU Classification Number: UNKNOWN

Małżonka puhaczowa, męża swego godna,A więc płodna,Urodziła sześć sowiąt, puhaczków też nieco.Zrazu słabe, dalej lecą,Raz, gdy na zwykłe igrzyskaPonad puste stanowiskaNabujawszy się do sytu,Wróciły do swego bytu,To jest w dziurę przy kominie:Pani matka w córce, w synie,Wnukach, wnuczkach spoważniona,Przyjmując do swego łona,Jakto zawsze panie matki,Rzekła: Cóż tam moje dziatki?Cóż tam słychać? —A więc wzdychać:Za naszych czasów wszystko coś szło sporzej,Teraz razwraz wszystko gorzej. —W tej tak wielkiej troskliwościNajmłodsze puhaczątko, faworyt jejmości,Ozwało się: Jakeśmy tylko wyleciały,Wszystkie ptakie zaniemiały,W kąty każdy jął się cisnąć,Żaden nie śmiał ani pisnąć,My tylko same bujały.Coś tam w krzaczkach ptaszek mały,Co go to zowią słowikiem,Odzywał się smutnym krzykiem;Ale i ten nieśmiał mruczyć,Skorośmy zaczęły huczyć. —Po sercu (jakto mówią) matkę pogłaskało,Że się tak pięknie udało,Najbardziej, iż pieszczoszek tak dzielnie wymowny.Myśląc jednak, iż trzeba dać obrok duchowny,Rzekła: Choć wasz głos piękny, chociaż lot tak skory,Uczcie się miłe dziatki! i z tego pokory.Dobrze to jest, iż cudzą ułomność przebaczem;Nie każdemu dał pan bóg rodzić się puhaczem.