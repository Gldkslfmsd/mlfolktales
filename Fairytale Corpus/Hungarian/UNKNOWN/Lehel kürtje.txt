Story Title: Lehel kürtje
Story ID (from ATU-website): 5845
ATU Classification Number: UNKNOWN

Egy fehér csontkürtöt õriznek a jászberényi magyarok. Azt mondják, hogy ez a kürt Lehel vezéré volt... Akár volt ez a kürt Lehelé, akár nem: kürtös Lehel emlékezete megmaradott s meg is marad, amíg magyar, lesz e földön.Honszerzõ Árpád visszaszerezte a magyarnak Attila földjét. Szvatopluktól elvette a Duna s a Tisza közét, s aztán meg sem pihent, míg a magyar nem lett az úr azon a földön, melynek Magyarország a neve. Húsz nap és húsz éjjel tartott a nagy áldomás: a honszerzés áldomása. Hegyek, völgyek, erdõk, pusztaságok zengettek a magyarok gyõzedelmi énekétõl, sípoknak, kobzoknak hangjától. Tüzeket gyújtottak a hegyek tetején, puszták rónaságán, s ezeknek a tüzeknek lángja felhatott az egekig, hadd tudja meg Csaba: ím, beteljesedett szívednek kívánsága, a magyarok megszerezték apád örökét. Lobogó tüzek lángja, füstje átcsapott a szomszéd országokba is, hadd tudják meg: itt a magyar.Árpád halála után egyébként is megtudták a szomszéd országok népei. Mert a magyar vitézségnek szûk volt a haza földje: át-átcsapott idegen földre. Rémület szállotta meg a szomszéd népeket: pusztulás járt mindenütt a magyarok nyomán. De pusztult, fogyott a magyar is, s a magyarok Istene megelégelte az idegen földön való kalandozást. Közéjük küldötte a Balszerencsét, hogy észre térítse s visszaterelje Árpád földjére.Német földön, Ágosta városa mellett, szörnyû pusztulás érte a magyarokat. A rettentõ csatából csak hét magyar került vissza a magyar földre, azok is levágott füllel és orral. Nem is fogadta be õket senki a sátorába. Gyászvitézeknek csúfolták, a szemükre vetették, hogy nem haltak a csatatéren, mint a többi. Mert vagy meghaltak a csatatéren, vagy fogságba estek. Fogságba esett a két vezér is: Lehel és Bulcsú. Fogságba estek, ahelyett hogy a csatában estek volna el, pedig ugyancsak keresték a halált! Szégyen és harag tüze lángolt Lehel és Bulcsú arcán, mikor a gyõzedelmes német császár elé vezették, hogy hallják ítéletüket.Ott ült a császár sátora elõtt, körötte a fõemberek. Összeráncolta a homlokát, sokáig nézte szótlanul a két vezért, aztán rájuk förmedett, mint valami gonosztevõkre:- Ti vagytok a magyarok vezérei?- Mi - felelt büszkén, fölemelt fejjel Lehel.- Hát mért ûzitek, sanyargatjátok a keresztényeket?- Mert Istennek ostorai vagyunk. Azért küldött - mondotta Lehel erõs hittel -, hogy ostorozzunk titeket!- Halál reátok! - kiáltott a német császár. - Hé, katonák! Fogjátok, s vesztõhelyre vigyétek!- Hallod-e, császár, németek császárja, nem kérek kegyelmet. Megérdemlem a halált, mert elvesztettem a csatát. Csak egyet kérek tõled.- Beszélj!- Adasd vissza kedves kürtömet, hogy még egyszer belefújhassak.A császár intett, s elõhozták Lehel kürtjét.- Nesze, fújj kedves kürtödbe!Hej, édes Istenem! Aki hallotta ezt a kürtszót, megreszketett a szíve, könnybe borult a szeme, olyan búsan, bánatosan búgott! Összeverõdtek a német vitézek, s könnyes szemmel, lehajtott fõvel hallgatták a szomorú nótát.Hanem amikor a szomorú nótának vége volt - mi történt! Kétszer-háromszor megforgatta Lehel a kürtöt, hogy csak úgy surrogott-burrogott a levegõ, s úgy vágta a német császár fejéhez, hogy szörnyethalt menten.- Most már vihettek a vesztõhelyre - mennydörgött Lehel -, szolgám lesz a császárotok a másvilágon! 