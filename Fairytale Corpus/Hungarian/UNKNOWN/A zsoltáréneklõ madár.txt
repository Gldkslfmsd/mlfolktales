Story Title: A zsoltáréneklõ madár
Story ID (from ATU-website): 5708
ATU Classification Number: UNKNOWN

Egyszer volt, hol nem volt, hetedhét országon is túl, még az üveghegyeken is túl, volt egy istenfélõ kegyes király. Ez a király olyan szép templomot építtetett, hogy csudájára jártak a világ minden tájékáról. Kívül-belül ki volt rakva a fala arannyal, gyémánttal, mindenféle drágakövekkel s telepingálva szebbnél szebb képekkel. Hanem mikor felépült ez a szép templom, mégsem volt megelégedve a király. Csak egyszer ment belé, s azt mondta, többet nem is jõ el a templomba, amíg valaki el nem hozza a zsoltáréneklõ madarat.Hiszen elhozták volna, de azt sem tudta senki lélek, hogy hol s merre van az a zsoltáréneklõ madár. Szomorú volt a király, nem volt sem éjjele, sem nappala. Hiába vigasztalták, nem tudták felvidítani.Volt a királynak három szép dali fia, s ezek megegyeztek, hogy nem hagyják többet búsulni az apjukat, elmennek hárman háromfelé, s addig vissza sem jönnek, amíg közülük valamelyik a zsoltáréneklõ madarat meg nem találja. Mondják az apjuknak, mit akarnak.- Jól van, fiaim, menjetek, az Isten segéljen.Feltarisznyálta mind a hármat arannyal-ezüsttel. Adott a háromnak három aranyszõrû paripát, a legszebbeket az aranyszõrû ménesbõl, s azzal a királyfik útnak eredtek.Elindult a három királyfi, mentek hetedhét ország ellen, s egyszer csak az út háromfelé szakadt egy kút mellett. A kút elõtt lapos kõ volt, s a legkisebb királyfi azt mondja bátyjainak:- No, itt váljunk el egymástól, hanem a gyûrûnket tegyük ez alá a lapos kõ alá, s ha ide visszatér valamelyik közülünk, nézze meg a gyûrûket. Amelyiké megrozsdásodott, az bizonyosan nagy bajba került, a másik induljon utána.A királyfik ebbe belegyeztek. Mind a hárman lehúzzák a gyûrût (bele volt vágva a nevük is), szépen a lapos kõ alá teszik, aztán elbúcsúznak egymástól. A legkisebb királyfi ment kelet felé, a két idõsebb nyugat felé. Ezek nem is váltak el egymástól, csak hagyták, hogy jó messze eltávolodjék az öccsük, együtt maradtak, s együtt mentek a zsoltáréneklõ madár után.Táltos volt a kicsi királyfi lova; ezt a királyfi nem is tudta, mikor hazulról elindult. Csak azt várta, hogy a két idõsebb királyfi elváljon tõlük, nekirugaszkodott a levegõégnek, egyet ugrott, kettõt szökött, s országokon, tengereken túl volt. Aztán egyszerre csak leszállott egy nagy hegynek az aljába, egy kicsi háznak az ajtaja elõtt. Bemegy oda a királyfi, s hát egy olyan öregasszony ül a kemence elõtt, hogy az orra a térdét verte. Köszön illendõképpen:- Adjon Isten jó estét, öreganyám!- Szerencséd, hogy öreganyádnak szólítottál, mert különben bekaptalak volna. Ugyan hol jársz itt, ahol a madár sem jár?Elémondja a királyfi, hogy miben jár. Azt mondja az öregasszony:- Hej, édes fiam, én kilencszáz esztendõs vagyok, s mindig akartam megszerezni a zsoltáréneklõ madarat, de hiába próbáltam. Hát jól van, próbálj szerencsét. A lovadat hagyd itt, adok helyette mást, különbet, mert a tiéddel oda nem jutsz el, ahol a zsoltáréneklõ madár van. Három kút mellett mégy el, egy réz-, egy ezüst- s egy aranykút mellett; de azt megmondom neked, hogy akármilyen szomjas légy, se te, se lovad ne igyatok belõlük. Aztán a Vörös-tengeren visz át a lovad. Annak a partján, magas hegy tetején van egy vár, abban lakik a tizenkét fejû sárkány, az õrzi a zsoltáréneklõ madarat. Vedd el tõle, ha tudod, az Isten segéljen.Útnak ered másnap a királyfi az öregasszony táltos paripáján. Repült az, mint a sebes szélvész, de még ennél is sebesebben, s egyszerre csak letoppantott a földre, megállott a rézkút elõtt, s mondotta:- Jaj de ihatnám!- Nem szabad innunk, édes lovam, sem neked, sem nekem - mondotta a királyfi.- Nem-e? Dehogynem. Te csak hallgass reám, édes gazdám, s ne az öregasszonyra. Csak igyál te is, ha megszomjúhoztál, s itass meg engem is.Hát mit csináljon a királyfi, hallgatott a lova szavára.Merített a rézvederrel, megitatta a lovát. Ivott õ is, s ím abban a szempillantásban kiszökik a kútból egy rézhajú leány, megöleli, megcsókolja a királyfit, s mondja lelkes szóval:- Áldjon meg az Isten, hogy megszabadítál. Érted voltam rabságban tizenkét esztendeig. Nesze, adok neked egy rézalmát s egy rézvesszõt. Ha rossz ember támad meg, ezzel a vesszõvel megvédheted magadat. Ezt az almát pedig tartsd meg emlékezetül.Többet nem szólt a leány, eltûnt a királyfi szeme elõl. Fölpattan a királyfi a táltosra, nekivág az a levegõégnek, repül országok, tengerek, erdõk felett, s egyszerre csak letoppan az ezüstkút mellett.- Jaj de ihatnám! - mondja a ló.- Hát, ha ihatnál, csak igyál, édes lovam. Én többet nem mondom, hogy ne - s mindjárt vizet merített az ezüstvederrel. Megitatta a lovát, s jót húzott maga is.Hát abban a pillanatban nyakába szökik egy ezüsthajú leány, öleli, csókolja, mondja lelkes szóval:- Áldjon meg az Isten, dali szép királyfi, érted voltam rabságban tizenkét esztendeig. Köszönöm, hogy megszabadítottál. Nesze, adok neked egy ezüstalmát s egy ezüstvesszõt. Ha rossz ember támad rád, az ezüstvesszõvel megvédheted magad, az almát tedd el emlékezetül.Nem is szólhatott a királyfi, az ezüsthajú leány eltûnt a szeme elõl. Na, felül a táltosra, repülnek tovább, mint a madár, s egyszerre csak letoppan a táltos az aranykút elõtt.- Igyunk ebbõl is, édes gazdám!- Nem bánom, igyunk, édes lovam.Vizet húz az aranyvederrel, megitatja a lovát, iszik maga is, s ím, a nyakába szökik egy aranyhajú leány, öleli, csókolja, s mondja ez is lelkes szóval:- Áldjon meg az Isten, hogy megszabadítál. Tizenkét esztendeje, hogy rabságban vagyok, szomorú rabságban. Nesze, adok neked egy aranyalmát s egy aranyvesszõt. Ha megtámadnának, védjed magadat az aranyvesszõvel. Az aranyalmát tartsd meg emlékezetül, s talán az Isten még hozzám vezérel valaha.Többet nem szólt a leány, eltûnt, mintha a föld nyelte volna el. Felül a királyfi a táltos lovára, egyet ugrott, kettõt szökött a táltos, s éppen a Vörös-tenger fölé ért. Ott ült a tizenkét fejû sárkány a vár tornácában, látta, hogy arra tart a királyfi, s okádta a tüzet mind a tizenkét torkából, s ott mindjárt porrá ég a királyfi, de a táltos hirtelen lemerült a Vöröstengerbe, s tûz nem fogta a királyfi testét. Aztán fölvágtat egyenest a sárkány várába, ott mindjárt összemennek, viaskodnak, egyet suhint a királyfi a rézvesszõvel, s négy feje esik le a tizenkét fejû sárkánynak. Akkor veszi az ezüstvesszõt, suhint azzal is egyet, s a sárkánynak megint lehull négy feje. Kapja az aranyvesszõt, de történetesen nem a jobb, hanem a bal kezébe. Suhint vele, s a sárkánynak csak két feje esik le, maradott még kettõ. Könyörgött a sárkány:- Kegyelmezz az életemnek, királyfi, s mindenemet neked adom!- Nem kell nekem egyebed, csak add ide a zsoltáréneklõ madarat.- Hej, csak azt ne vidd el - mondotta a sárkány -, legalább volna vigasztalóm nagy szomorúságomban.De hiába, kedvesebb volt az élete, fölvezette a királyfit a szobába, leakasztotta a szegrõl a gyémántkalickát, abban volt a zsoltáréneklõ madár, od'adta a királyfinak. De olyan szépen énekelt ez a madár, hogy a királyfi szíve megreszketett, s a könnye kicsordult belé.- Na - mondja a királyfi -, most már igazán nem csudálom, hogy az édesapám olyan erõsen szomorkodik ezért a madárért.Elbúcsúzott a sárkánytól, fölpattant a lovára, s nyargaltak visszafelé. A sárkány tûzlángot eresztett utána a két torkából, de már ennek nem volt ereje, csak egy kicsit meglegyintette a királyfi arcát a melegség, föl sem vette, vágtatott tovább, mint a gondolat, s meg sem is állottak, míg a kilencszáz esztendõs öregasszonyhoz nem értek.- No, édes fiam, visszajöhettél-e?- Vissza, öreganyám, s elhoztam a zsoltáréneklõ madarat is.A madár egyszeriben elkezdett énekelni, s az öregasszonynak a lélegzete is elállott a nagy gyönyörûségtõl. Mondta a királyfi:- Na, öreganyám, köszönöm a hozzám való nagy jóságát, mivel tudjam megszolgálni?- Ne szolgáld nekem, fiam, semmivel, elég nekem, hogy hallottam a zsoltáréneklõ madár énekét. Inkább én adok neked egy kicsi útravalót, mert szükséged lehet rá, amíg hazakerülsz. Nesze, fiam, egy tarisznya arany, vigyázz reá, mert még nagy hasznát veszed te ennek.Megköszöni a királyfi illendõképpen ezt a nagy jóságot, fölakasztja a tarisznya aranyat a nyereg kápájába, de most már a maga lovára ült, az öregasszonyét otthagyta. Azzal elindultak hazafelé, vágtatott a lova, mint a sebes szélvész, s meg sem állott, míg ahhoz a kúthoz nem ért, ahol a királyfi a testvéreitõl elvált. Felfordítja a lapos követ, s hát az õ gyûrûje olyan tiszta, úgy ragyog, mint amikor odatette, de a két bátyjáé olyan rozsdás volt, hogy a rozsdától alig látszott.Megszomorodott a királyfi, nagyot sóhajtott:- Istenem, istenem, ezek nagy bajba kerülhettek, de addig meg nem nyugszom, míg élve vagy halva meg nem találom õket.Elindul a királyfi arrafelé, amerre a bátyjai indultak volt, megy hetedhét ország ellen, erdõkön-mezõkön keresztül, s egyszer, amint az országúton mendegélne, látja, hogy két ember húz egy szekeret, egy harmadik ember meg erõsen biztatja az ostorral. Jól megnézi a szekérbe fogott embereket, hát azok az õ testvérei.- Uram, Jézus! - mondja a királyfi -, hát ti hogy kerültetek ilyen nehéz szolgaságba?A királyfik elmondják, hogy ennek az országnak a királya elfogatta õket, s azóta úgy bánik velük, mint éppen az oktalan állattal, szekérbe fogatja õket.Ment a királyfi egyenesen a királyhoz. Ott elémondja, hogy a bátyjaiért jött, ki akarja váltani.- Jól van - mondja a király -, kiadom szívesen, csak fizess értük egy tarisznya aranyat.Hej, csak most látta a királyfi, milyen jó volt, hogy az öregasszony egy tarisznya aranyat adott neki. Ott mindjárt kiönti az aranyat, de abban a szempillantásban bejön a királykisasszony, nagyot sikolt, a királyfi nyakába szökik, s mondja:- Ez a királyfi szabadított meg engem, édesapám!- Na - mondja a király -, ha ez szabadított meg, édes leányom, akkor a bátyjait én is szabadon bocsátom. Vedd vissza a pénzedet, fiam, nem kell, hanem a leányomat, ha tetszik, neked adom.Mondja a királyfi:- Köszönöm nagy jóságát, felséges királyom, de nekem elébb haza kell menni az édesapámhoz. Aztán visszajövök, s megtartjuk a lakodalmat.Elbúcsúzik a királyfi a királytól, el a mátkájától, megígéri, hogy visszatér három hét múlva, ha az Isten is úgy akarja, s azzal elindult hazafelé. Mentek vele a bátyjai is. Adott alájuk a király két szép paripát, nem kellett, hogy menjenek gyalogszerrel. Útközben a királyfi elbeszélte a bátyjainak, hogy s mint szerezte meg a zsoltáréneklõ madarat. De bezzeg elfogta az irigység õket, szégyellték, hogy az öccsük viszi haza a madarat, õk nem tudtak semmire sem menni, de sõt inkább szolgaságba kerültek. Azt mondja egyszer az idõsebb királyfi az öccsének:- Add ide, öcsém, azt a madarat, eleget vitted már te, hadd vigyem én is egy keveset.A királyfi nem gondolt semmi rosszat, odaadta a madarat.Mondja a középsõ királyfi is:- Ejnye, öcsém, add ide már azt a tarisznyát, hadd vigyem én is, nehéz lehet neked.Jól van, od'adja a királyfi azt is. Továbbmennek, aztán egy helyen letelepednek. Volt a tarisznyában étel is, ital is, amit a királykisasszony rakott belé. Elkezdenek falatozni az idõsebb királyfik, de a kisebbnek egy falást sem adtak, pedig olyan éhes volt, hogy zöldet, vöröset látott. Kérte a bátyjait:- Adjatok nekem is valamit!Mondták a bátyjai:- Adunk, ha megengeded, hogy mind a két szemedet kiszúrjuk.- Hát szúrjátok ki, ha rávisz a lelketek - mondá a királyfi -, csak adjatok ennem.S a gonosz lelkû legények csakugyan kiszúrták az öccsük szemét, úgy vetettek neki egy falás kenyeret. Második alkalommal a két karját vágták le, s azután dugtak a szájába egy falás kenyeret. Hanem, gondolták, így mégsem vihetik haza az öccsüket, s amint éppen egy tó mellett haladtak, megfogták, belevetették a tóba, s azzal tovább vágtattak.Hiszen ha tudták volna, miféle tóba dobják, bizony nem dobták volna bele, mert annak a tónak csudavize volt. Amint beléesett a királyfi, kinõtt mind a két karja, aztán kimászott a tó partjára, ottan égi harmat hullott a szemére, s egyszeriben megjött a szeme világa.Mármost mit csináljon, hazamenjen-e, vagy visszatérjen a mátkájához. Sem ide nem ment, sem oda nem ment. Amint mendegélt a réten, találkozott egy disznópásztorral, beállott melléje inasnak.Ezalatt a bátyjai hazaértek, s nagy kevélyen átaladták az apjuknak a zsoltáréneklõ madarat. Vitték a madarat a templomba mindjárt, de hiába vitték, olyan volt, mint a néma, nem szólalt meg. Összehívatja a király az ország bölcseit, s kérdi tõlük, vajon miért nem szól ez a zsoltáréneklõ madár. Azt mondja a legöregebb bölcs:- Azért nem szól, felséges királyom, mert aki elhozta a helyérõl, nincsen itt.Hívatja a király a fiait.- Ki hozta ezt a madarat?- Mi hoztuk, édesapám, hát ki hozta volna. Hiszen már mondottuk, hogy szegény öcsénk meghalt az úton.- Már én csak azt mondom - ismételte az öreg bölcs ember -, hogy azért nem szól a madár, mert nincs itt, aki a helyérõl elhozta.Megharagszik a király, s haragjában tömlöcbe vetteti a bölcset. De hiába haragudott, hiába bosszankodott, mégsem szólalt meg a madár.Aközben a kicsi királyfi egyet gondolt, s otthagyta a disznópásztorságot. Eljött haza, az apja udvarába, s beszegõdött a kukta mellé inasnak. Egyszer egy vasárnap elkéredzik a kuktától a templomba, s hát hallgassatok ide! - amint a templomba belép, megszólal a madár, s énekel olyan szépen, hogy minden embernek kicsordult a könny a szemébõl a nagy gyönyörûségtõl.Hívatja a király a bölcseket, s kérdi:- Ugyan mondjátok meg, miért szólalt meg a madár?Azt mondja egy bölcs:- Azért, felséges királyom, mert aki elhozta a madarat, ott volt a templomban.- Ej, hogy tudsz olyat mondani, mikor a fiaim nem is voltak a templomban! - kiáltott a király, s nagy haragjában tömlöcbe vettette a második bölcset is.Na, elkövetkezik a harmadik vasárnap, s a király megparancsolja, hogy amikor a nép bejött a templomba, az ajtót zárják be, hogy senki ki ne jöhessen. Elmegy a királyfi is az õ kuktainas gúnyájában, s mikor a madár énekelt egyet, ki akart jönni, de elejbe állnak, s viszik a király elé. Kérdi a király:- Miért akartál kijönni a templomból?- Azért, felséges királyom, hadd lássad, hogy nem a két idõsebb fiad hozta el a zsoltáréneklõ madarat.- Hát ki hozta el?- Elébb ereszd ki a tömlöcbõl azt a két bölcset.Jól van, a király kiereszti. Azt mondja mostan a kicsi királyfi:- Maradt-e gúnyája a legkisebb fiadnak, felséges királyom?Mondja a király:- Hogyne maradt volna.- Hát hamar adj egyet belõle, s akkor megtudod, hogy ki hozta el a madarat.Felöltözik a kicsi királyfi a maga gúnyájába, aztán úgy megy a király elé, s hát, uramteremtõm, csak kétfelé nyílik a király két karja, az õ édes fiát öleli, csókolja.No, most már megtudta a való igazságot. Még azokat a rozsdás gyûrûket is megmutatta a királyfi. Szörnyû haragra gerjedett a király, hívatta az idõsebb két fiát, s el akarta pusztítani szörnyû halálnak halálával mind a kettõt.Mondotta a kicsi királyfi szelíden:- Ne bántsd õket, édesapám, nem tudták, hogy mit cselekszenek.No, ha nem is halatta meg a két királyfit szörnyû halálnak halálával, az országából kikergette. Hanem a kicsi királyfi utánuk szaladott, s a rézalmát s a rézvesszõt az egyiknek, az ezüstalmát s ezüstvesszõt a másiknak adta, hadd menjenek azzal, hátha megtalálják a rézhajú s ezüsthajú kisasszonyt, s õk is boldogulnak, ahogy lehet. Aztán õ is felkerekedett, meg sem állott, míg a mátkájához nem ért. Hét nap s hét éjjel állott a lakodalom, akkor tojáshéjba kerekedtek, a Küküllõn leereszkedtek, s meg sem állottak, míg haza nem kerültek.Ma is élnek, ha meg nem haltak. 