Story Title: A "silt"
Story ID (from ATU-website): 5812
ATU Classification Number: UNKNOWN

Nagy-Küküllõ partján van egy szász falu: Alsó-Bajom a neve. Ennek a falunak a határán, szõlõhegyek tövében, egy szép völgy terül el. Völgy közepén patak folydogál, úgy hívják, hogy Ördög pataka.Ennek elõtte több száz esztendõvel egy szász gazda a feleségével s egyetlen leányával a szõlõben kapálgatott. Rekkenõ nagy meleg volt, megszomjúhoztak erõsen, s leküldötték a leányt a patakra vízért.Lemegy a leány a patakra, de szeme-szája tátva maradt a csodálkozástól. Ott ült a patak partján egy ember, s elõtte kiterítve rengeteg kincs. Volt ott arany, gyémánt fülbevaló, gyûrû, karperec s mindenféle csillogó-villogó drágaság, ami csak leányszemnek kedves lehet.Megáll a leány, csodálja a fényes, csillogó ékszereket, s különösen megakad a szeme egy gyémánt fülbevalón.- Istenem - sóhajtott fel a leány -, ha ez az enyém lehetne!Mondotta az ember:- Vedd meg, neked adom.- Ugyan mit gondol?! Mivel vegyem meg? Nincs nekem pénzem.- Nem baj! - mondotta az ember -, nem kell nekem pénz. Ha majd férjhez készülsz, hozzátok megyek, s adj nekem siltet.- Siltet - álmélkodott a leány -, ó, azt jó szívvel adok.Mert tudjátok meg, hogy a szászok nyelvén a siltnek kétféle értelme van: ha akarom, kötél, ha akarom, lélek.A leány a kötélre gondolt - az ember meg a lélekre.Örült a leány - hogyne örült volna! Hiszen csak jöjjön az az ember! Jöhet akármikor, kötelet kap náluk.A gyémánt fülbevalót szépen felakasztotta a fülébe, aztán nagy hirtelen megmerítette a korsót, s szaladott vissza a szüleihez.Látják az öregek a fülbevalót, összecsapják a kezüket:- Hát ezt te hol találtad?!Mondja a leány, hogy hol, s mondja azt is, hogy mit ígért érette.- Jézus Mária, Szent József - jajgattak az öregek -, az bizonyosan az ördög volt, s nem kötelet, hanem lelket kívánt tõled!Szaladnak le a patakhoz, hogy visszaadják a fülbevalót, de már akkor annak az embernek híre-pora sem volt. Úgy eltûnt, mintha a föld nyelte volna el. Sírtak, jajgattak az öregek, nem tudták, mit csináljanak. Leszaggatták a leány fülébõl a fülbevalót, s beledobták a patakba; hátha így megszabadulnak az ördögtõl.Aztán hazamentek nagy búsan, lefeküdtek, de nem jött szemükre álom, ettõl a naptól kezdve nem volt nyugodalmuk.Telt-múlt az idõ, egy falubeli legény megkérte a leány kezét. Elkövetkezik a lakodalom napja is; a pap összeesketi a fiatalokat; kezdõdik a lakodalom, húzzák a cigányok, táncolnak a legények s leányok - táncra perdül a menyasszony is võlegényével. Hát uramteremtõm, abban a pillanatban nagy fergeteg kerekedik. Ég, föld elfeketedik, zúgott, zengett a levegõég; ajtók, ablakok kinyíltak maguktól, s ím, betoppan az egyik ajtón a fülbevalós ember.Odamegy egyenest a leányhoz, rákiált:- Ide a siltet!A leánynak a szava is elállott ijedtében; reszketett, mint a nyárfalevél, de nagy nehezen összeszedte az erejét - kiment a házból, s mindjárt jött is vissza egy kötéllel.- Nesze, itt a silt!- Ohó - mondotta a fülbevalós ember -, nem kötélért adtam én a fülbevalót, hanem a lelkedért!Nekibátorodott a leány, s mondta:- A lelkem az Istené, azt nem adom.Nagyot kacagott az ember.- Az Istené?! Amit egyszer az ördögnek adtál, azt az Isten sem veheti el.Ahogy ezt mondta, keresztülbucskázott a fején, s egyszeriben ördöggé változott.- Az ördög, az ördög! - kiabáltak az emberek, s iszonyatos rémület fogott el mindenkit.Istenem, Istenem, mit tudjanak csinálni, hogy megszabaduljanak az ördögtõl?!Ott volt a vendégek közt egy pópa: egyedül ez nem vesztette el a fejét. Kiszaladt az udvarra, megfogott egy kakast, bevitte, s mondta az ördögnek:- Nesze, itt a lélek, vigyed!Mondotta az ördög:- Engem nem csalsz meg, szent atyám. Nekem igazi lélek kell, s ha azt nem adjátok, viszlek valamennyiteket a pokolba."Hm - gondolta magában a pópa -, ez nem tréfál!"Gondol ide, gondol oda, hirtelen elõvesz egy karikós kalácsot, s mondja az ördögnek:- Hát jól van, ördög, egyezzünk meg békességgel. Odaadjuk a leány lelkét, ha te mindazt kiállod, amit ez a kalács kiállott.- Hiszen ha csak ez a kívánságotok, ezt jó szívvel teljesítem.Megfogta a kalácsot, jól megtapogatta, s kérdezte tõle:No, te kalács, mit állottál ki?Felelt a pópa a kalács nevében:- Hej, ha azt én mind el tudnám mondani, mit én kiállottam, csak hallgass ide! Tavaly õsszel, mikor még búza voltam; a földbõl kinõttem; azután reám esett a hó, eltemetett, s tavasszal, mikor elment a hó, nagy növésnek indultam. Meg is nõttem szépen, de alig értem meg a nyarat, jöttek az emberek, s levágtak. Ez még nem is fájt olyan erõsen, hanem azután agyba-fõbe vertek; még ez sem volt elég, vittek a malomba, s két kõ között ízzé-porrá morzsoltak. Onnét ismét elhoztak, vízbe fullasztottak, s jól összegyúrtak.Közbeszól az ördög:- Hát még ez is szenvedés? Hiszen ezt én jó szívvel kiállom egy lélekért.- Hm - mondotta a pópa -, még egyéb is történt velem: mikor jól meggyúrtak, belevetettek a tüzes kemencébe.- De már ezt ki nem állom - kiáltotta az ördög -, száz lélekért sem!Kiugrott az ablakon, mintha puskából lõtték volna ki, s meg sem állott a pokolig. 