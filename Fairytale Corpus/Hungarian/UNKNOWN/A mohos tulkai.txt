Story Title: A mohos tulkai
Story ID (from ATU-website): 5926
ATU Classification Number: UNKNOWN

Sûrû erdõ borította hajdan a Mohos-hegyet Gömörben. Hanem egyszer arra vetõdött egy szegény ember, akinek egy fejsze volt minden gazdagsága, s addig vágta, irtotta az erdõt, mígnem a Mohos-hegy megkopaszodott. Csak itt-ott hagyott egy-egy fát, bokrot, hogy ha kifárad a munkában, legyen, aminek árnyékában megpihenjen. A vidékbeli emberek csóválgatták a fejõket: ugyan mit akarhat az a szegény ember?Az pedig nem szólt, csak mosolygott magában, s felszántott egy jó darab helyet a Mohos lankásán. A felszántott helyet bevetette piros szemû búzával, s esztendõre olyan szép vetése volt, hogy csudájára jártak.- Lám-lám, ki hitte volna! - mondogatták az emberek.A szegény ember minden esztendõvel nagyobb-nagyobb darabot szántott föl, s egyszerre csak nem volt szántatlan hely a Mohos tetején, oldalán: búzavetés hullámzott a tetõn, szõlõ mosolygott a napos oldalán. Közben a szegény ember megházasodott, s Isten megáldotta sok gyermekkel. De a szegény ember nem búsult azon, hogy mit adjon a gyermekeinek: az asztalfiából a kenyér soha ki nem fogyott. Ahogy szaporodtak a gyermekek, úgy szaporodott a gazdasága. Számát sem tudta ökrének, lovának, juhának.És nõttek, nevekedtek sorban legények, leányok: azok megházasodtak, ezek férjhez mentek, de egy sem hagyta el az apai házat. Ahányan voltak, mind egy kézre dolgoztak, s így sokkal többre mentek.- Lássátok - mondotta az öreg -, ha én behunyom a szememet, akkor is maradjatok együtt, a birtokot el ne osszátok. Sokan vagytok, egyre kicsi esnék, de ha együtt maradtok, egymást támogatjátok, soha ki nem fogy a kenyér az asztalfiából.Nem is merték emlegetni az osztozkodást az öreg életében, de amint a szemét behunyta, ez is, az is mondogatni kezdte: mégiscsak jobb lesz, ha megosztozunk. Ki-ki magának, mint a lúd...Na, abban mind meg is egyeztek, hogy osszák el a birtokot. A földet, a pénzt, a lábasjószágot s mindent. De mintha Isten sem akarta volna, hogy megosztozkodjanak, százszor is elszakadt a mérõlánc, amint húzták keresztül-kasul a szántóföldeken. S amikor nagy üggyel-bajjal megcsinálták az osztályt, egy sem volt azzal elégedett. Az egyik többet kapott, de rosszabbat. A másik jobbat, de kevesebbet, de volt olyan is, aki amiatt békételenkedett, hogy kevesebbet kapott s rosszabbat is.Aztán a lábasjószágokra került a sor. De még csak itt gyûlt meg a bajuk igazán! Mert ment, ahogy ment az osztás addig, amíg egyforma számmal jutott valamennyire ökör, ló, tehén, tulok, juh, de megmaradt hat pár tulok, a legszebb, s mert tizenketten voltak osztozó testvérek, egyre csak egy jutott, párja nélkül. Azám, de mind párosával szerette volna!No, mit csináljanak, hogy tegyenek igazságot?Azt határozták, hogy kieresztik a pajtából a hat pár tulkot, hadd menjenek szabadon, s amelyiknek a földjén megállapodnak, legyen azé.Kieresztik a tulkokat, s ím, azok neki rugaszkodnak a hegynek éktelen bõgéssel, s egy szempillantásra úgy eltûnnek a hegy tetején, hogy csak csengõjök szava hallatszott, az is alig. Hej, vajon hol állapodnak meg!Mind abban reménykedett, hogy az övén. Nosza szaladtak ki a tetõre, hadd lássák a tulkokat. Azám, nem látták sehol. Mennek erre, mennek arra, keresik mindenfelé, s hát egyszerre csak megállanak mind, mintha földbe gyökeredzett volna a lábuk. Ott, ahol legkeményebb volt a föld, íme, most süppedõs semlyék, halál fia, aki rálép. És kihallik a földnek gyomrából a tulkok szomorú bõgése...- Ó, drága szép tulkaim! - kiáltottak fel a testvérek egyszerre, s sírva borultak egymás nyakába.- Istennek ujja ez - mondta a legöregebb testvér. - Nem hallgattunk édesapánk szavára, íme, az Isten megmutatta, hogy mit tegyünk.Visszamentek mind az apai házba, s többet egy sem gondolt az osztásra: együtt éltek, együtt dolgoztak.Hanem a süppedõs semlyék megmaradt a Mohos tetején, s éjjelenként mintha kihallanék a tulkok bõgése.- Halljátok - mondják ilyenkor a környékbeli népek -, bõgnek a Mohos tulkai. Bizonyosan osztozkodnak valahol... 