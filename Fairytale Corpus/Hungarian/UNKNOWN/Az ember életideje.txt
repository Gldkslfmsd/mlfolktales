Story Title: Az ember életideje
Story ID (from ATU-website): 5795
ATU Classification Number: UNKNOWN

Mikor Isten a teremtés munkáját bevégezte, magas színe elé hívatta az embert, s kérdezte:- Hány esztendeig szeretnél élni?Az ember egy kicsit gondolkozott, s azt felelte:- Elég lesz, Uram, harminc esztendõ.De ahogy kiment az Istentõl, mindjárt megbánta, hogy olyan kevés életidõt kért. Az ember után az ökör ment be, s ez húsz esztendõt kért az Istentõl.Kijõ az ökör, de mindjárt megbánja, hogy húsz esztendõt kért, gondolta, elég neki tíz esztendõ is.Azt mondja az ember az ökörnek:- Ha sokallod, add nekem felét.Az ökör odaadta jó szívvel.Most már az embernek volt negyven esztendeje. Az ökör után bemegy a szamár, s kérdi az Úr tõle:- No, szamár, hány esztendõt adjak neked?- Annyit, Uram, mennyit az embernek, éppen harminc esztendõt.De amire kiment, már meg is bánta, hogy olyan sokat kért.Kérdi odakint az ember:- Hány esztendõt kértél, szamár?- Ó, ne is kérdezd! Nagy szamár voltam, harminc esztendõt kértem, meg is kaptam, pedig elég lenne nekem tizenöt esztendõ is, elég bogáncsot ehetem azalatt.- Hiszen ha sokallod - mondotta az ember -, add nekem a másik tizenöt esztendõt.- Jó szívvel - mondotta a szamár. - Legyen a tiéd!Most már volt az embernek ötvenöt esztendeje.A szamár után a kutya ment be, az tizenkét esztendõt kért az Istentõl, s abból is átadott nyolcat az embernek.Most már volt hatvanhárom esztendeje.A kutya után bement a majom. Az húszat kért, s abból odaadott az embernek tízet.Mikor az ember így szépen kiegyezkedett az állatokkal, visszament az Úristenhez, s jelentette az egyezséget.- Jól van - mondá az Úr -, ha megegyeztetek, legyen úgy.Hanem mi lett ebbõl az egyezségbõl?Az lett ebbõl az egyezségbõl, hogy az ember, amíg harmincéves, addig igazi ember módjára él. Harminctól negyvenig ökör módjára dolgozik, kínlódik, húzza a terhet. Negyventõl ötvenötig egy kicsit nehezedik; lassan viszi, cepeli a terhet, mint a szamár. Ötvenöttõl hatvanháromig otthon hagyogatják házõrzõnek, mint a kutyát.Hatvanháromtól beleesik a gyermekségbe, s játszanak vele, mint a majommal szokás. 