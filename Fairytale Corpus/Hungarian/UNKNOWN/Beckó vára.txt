Story Title: Beckó vára
Story ID (from ATU-website): 5644
ATU Classification Number: UNKNOWN

Olyan magas kõszikla tetején állott Beckó vára, hogy a madár is elfáradt, mire fölrepült. Az igaz, hogy csak olyan hatalmas nagy úr tudta fölépíttetni ezt a várat, amilyen Stibor vajda volt. S õ sem magának építtette, hanem az udvari bolondjának: Beckónak.A Vág gyönyörû völgyén Stibor vajda igazi kiskirály volt. Övé volt erdõ-mezõ, még a levegõég is. S ennek a hatalmas nagy úrnak a legkedvesebb embere Beckó volt, az udvari bolond.Egyszer nagy vadászat volt, fölkerekedett Stibor minden népével. Zengett az erdõ a kürtök szavától, a hajtók lármájától, vadászebeknek csaholásától. Erõs jókedve volt Stibornak, s mikor vadászat után ledõltek pihenõre, odaszólt a bolondnak:- No, Beckó, most jókedvemben találsz, kívánj, amit akarsz, mindent megadok.- Nem hiszem - mondta kurtán a bolond. - Mindig ígérsz, de semmit sem adsz.- Ejnye - pattant föl Stibor -, ezt még nekem senki se merte mondani! Hamar kívánj valamit, mert különben mindjárt karóba húzatom a fejedet!Azt mondta a bolond:- Találsz az enyémnél sokkal könnyebb fejeket, fiam. Inkább nézz csak ide, látod-e átellenben azt a magas sziklát?- Látom, bolond, látom.- No, ha látod, építtess nekem a tetejére egy várat, de olyat, hogy az országban se légyen párja.- Jól van, bolond, itt a kezem, nem disznóláb, mához egy esztendõre felépíttetem a várat, s a te nevedre kereszteltetem.Elszörnyülködtek mind a vadászok, akik ezt hallották. Szédült, aki csak ránézett, olyan magas volt a szikla.- Lehetetlenség - mondák -, hogy emberi kéz azt a várat felépítse.Hanem amit egyszer Stibor kieresztett a száján, annak meg kellett történnie, ha törik-szakad.Hát ha még kezet is adott rá!Az igaz, hogy neki minden dolga könnyebb volt, mint más embernek. Nemcsak a maga jobbágyait hajtotta várépítésre, de ha más vidékbeli ember arrafelé vetõdött, azt is feltartóztatta, s addig nem eresztette tovább, míg hét álló napig nem hordotta a követ. Még az arra járó nemesemberekkel is megcselekedte azt a tréfát, hogy fölvitte õket a maga várába, ott egy hétig traktálta, s azalatt a cselédjeiknek építeniük kellett a Beckó várát. Aztán egy hét múlva mehettek isten hírével.Így épült fel Beckó vára. Mikor letelt az esztendõ, egy szeg nem sok, annyi sem hibázott belõle.S szép volt a vár, de olyan szép, hogy messze földrõl csudájára jártak. Magának Stibornak is úgy megtetszett, hogy megsajnálta a bolondtól. Bejárván a pompás szép szobákat, azt mondta Beckónak:- Hallod-e, te bolond, nagyon szép ez a vár tenéked. Egyet mondok, kettõ lesz belõle.- Mondjad, uram, mondjad!- Adok neked egy másik várat, s annyi aranyat, amennyit elbírsz, csak hagyd ezt nekem.- Itt a kezem, nem disznóláb - mondá a bolond, s megvolt a vásár.E naptól fogvást itt szeretett lakni Stibor, ide gyûltek a vendégek messze földrõl, innét indult Stibor háborúba, vadászatra, s ha visszakerekedett, csapott olyan dáridót, hogy hét országra ment a híre. Na de nem sokáig gyönyörködhetett a szép várban Stibor.Történt egyszer, hogy egy öreg cseléd ráütött Stibornak a legkedvesebb vadászkutyájára. Meglátta ezt Stibor, s olyan éktelen haragra lobbant, hogy az öreget a vár fokáról letaszíttatta.Pedig hogy könyörgött a szegény öregember: kegyelmezzen az életének! De Stibor szívét nem tudta megindítani az öreg cseléd könyörgése. Mikor aztán a vár fokán állott az öreg, megfenyegette Stibort:- Megállj, szívtelen Stibor vajda! Mához egy esztendõre, meglásd, követsz engem Istennek ítélõszéke elé!Nagyot kacagott az öreg fenyegetésén Stibor vajda, s azzal el is feledte a fenyegetését. De történetesen épp egy esztendõ múlva nagy vendégséget csapott, s akkor eszébe jutottak a fenyegetõ szavak."Eh - gondolta magában -, bolond beszéd!"- Igyunk, barátim! - kiáltott Stibor, s összecsendültek a serlegek.Ittak, ittak, s a sok erõs ital egy kicsit megszédítette Stibor fejét. Megrettent, mert ez sohasem történt vele. Kiment a kertbe, hogy az esteli szellõ verje el feje bódultságát. Leheveredett egy bokor alá, s úgy nézett föl a csillagos égre. Hát egyszer csak, uramteremtõm, mi történt! A bokorból elékanyarodik két kígyó, hirtelen a Stibor fejére tekeredtek, s mind a két szemét kiszúrták! Ordított Stibor, mint egy vadállat, s szaladt esze nélkül. Ki a kertbõl, keresztül az udvaron, az udvarról föl a vár fokára, s onnét lezuhant a mélységbe. Oda, ahová a szegény öreg szolgát taszíttatta.Ilyen szomorú vége lett a hatalmas Stibor vajdának. A vár alatt, egy kiálló sziklán egy asszony ül, búsan, lehajtott fejjel. Ez a Stibor felesége, aki máig is gyászolja urát... 