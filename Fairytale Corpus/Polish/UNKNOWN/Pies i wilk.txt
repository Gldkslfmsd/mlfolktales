Story Title: Pies i wilk
Story ID (from ATU-website): 5234
ATU Classification Number: UNKNOWN

Jeden bardzo mizerny wilk — skóra a kości,Myszkując po zamrozkach, kiedy w łapy dmucha,Zdybie przypadkiem Brysia jegomości,Bernardyńskiego karku, sędziowskiego brzucha;Sierść na nim błyszczy, gdyby szmelcowana,Podgardle tłuste, zwisłe do kolana.     „A witaj, panie kumie! Witaj, panie Brychu!Już od lat kopy a was ni widu, ni słychu,Wtedyś był mały kondlik, ale kto nie z postem,Prędko zmienia figurę! Jakże służy zdrowie?“„Niczego“ — Brysio odpowie,I za grzeczność kiwnął chwostem.„Oj! oj!... niczego! — widać ze wzrostu i tuszy!Co to za łeb, mój Boże! choć walić obuchem!A kark jaki! a brzuch jaki!Brzuch! niech mnie porwą sobaki,Jeżeli, uczciwszy uszy,Wieprza widziałem kiedy z takim brzuchem!“„Żartuj zdrów, kumie wilku; lecz mówiąc bez żartu,Jeśli chcesz, możesz sobie równie wypchać boki.“„A to jak, kiedyś łaskaw?“ — „Ot tak bez odwłokiBory i nory oddawszy czartuI łajdackich po polu wyrzekłszy się świstań,Idź między ludzi — i na służbę przystań!“„Lecz w tej służbie co robić?“ — wilk znowu zapyta.„Co robić? — Dziecko jesteś! Służba wyśmienita:Ot jedno z drugiem nic a nic!Dziedzińca pilnować granic,Przybycie gości szczekaniem głosić,Na dziada warknąć, żyda potarmosić,Panom pochlebiać ukłonem,Sługom wachlować ogonem.A za toż, bracie, niczego nie braknie:Od panów, paniątek, dziewek,Okruszyn, kostek, polewek,Słowem, czego dusza łaknie.“     Pies mówił, a wilk słuchał uchem, gębą, nosem,Nie stracił słówka; połknął dyskurs całyI nad smacznej przyszłości medytując losem,Już obiecane wietrzył specyały.     Wtem patrzy. — „A co to?“ — „Gdzie?” — „Ot, tu, na karku?“„Ech, błazeństwo!“ — „Cóż przecie?“ — „Oto widzisz troszkęPrzyczesano, bo na noc kładą mi obrożkę,Ażebym lepiej pilnował folwarku!“„Czy tak? pięknąś wiadomość schował na ostatku!”„I cóż, wilku, nie idziesz?“ — „Co nie, to nie, bratku!Lepszy w wolności kęsek ladajaki,Niźli w niewoli przysmaki.“Rzekł i drapnąwszy co miał skoku w łapie,Aż dotąd drapie!