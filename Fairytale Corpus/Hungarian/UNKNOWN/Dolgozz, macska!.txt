Story Title: Dolgozz, macska!
Story ID (from ATU-website): 5623
ATU Classification Number: UNKNOWN

Volt egyszer egy szegény legény. Ehhez a szegény legényhez férjhez ment egy gazdag leány. Hanem mielõtt a pap elé állottak volna, a leány kikötötte, hogy õ ugyan semmit sem dolgozik. Úgyis van elég, amibõl megéljenek.De ez még nem volt elég. Még azt is megfogadtatta a legénnyel, hogy soha meg nem veri.Jól van. A szegény legény mindenbe beleegyezett. Õ maga járt erdõre-mezõre. Dolgozott, kínlódott, hullatta a véres verejtéket, az éfiasszony pedig otthon ült. Mikor nem ült, járta a falut, békukkintott ide is, oda is. Tereferélt a többi asszonyokkal.Teltek-múltak a napok. Elteltek hetek, hónapok. Hallgatott a szegény legény, nem verte meg a feleségét. Hanem egyszer mégiscsak megsokallotta a felesége restségét, s reggel, mielõtt kiment a mezõre, azt mondja a macskának:- Hallod-e, te macska, amíg én a mezõn járok, szépen kiseperd a házat, fõzz vacsorát, még egy orsó fonalat is fonj, mert különben úgy megverlek, hogy halálod napjáig megemlegeted!Hallja az asszony ezt a beszédet, nem szól semmit, csak gondolja magában: "Jaj, édes Jézusom, az én uram bizonyosan megbolondult."Hogy a macska hallotta-e, nem-e, amit a gazdája mondott, azt bizony én nem tudom, de azt éppen úgy láttam, mint ma, hogy ott feküdt a góc alatt, csöndesen szundikált, s rá sem nézett a gazdájára.- Hát aztán, úgy legyen - mondja ismét a gazda -, dolgozz, macska, mert különben így meg úgy!De már ezt az asszony sem állotta meg szó nélkül. Mondja:- Ó, hallá-e, ugyan bizony mit beszél ilyen bolondságokat, hiszen az a macska nem érti a kelmed beszédit!De így, de úgy, pattogott a gazda, akár érti, akár nem, megtegye, amit parancsoltam, mert nekem nincs más, akinek parancsoljak.Azzal elment a gazda, az asszony otthon maradt, a macska pedig szundikált tovább.Egyszer, úgy délfelé, mondja az asszony a macskának:- Dolgozz, macska, mert megver az uram!De bizony a macska meg sem mozdult."Hát jól van - gondolta magában -, téged vernek meg, nem engem." S azzal elment hazulról, bekukkintott ide is, oda is, s este volt, mire hazakerült.Bezzeg hogy a macska sem a házat ki nem seperte, sem a vacsorát meg nem fõzte, sem egy orsó fonalat nem font.Jõ haza a gazda, látja, hogy a macska nem dolgozott semmit.Hej, uramteremtõm! - megmérgelõdik, fogja a macskát, ráköti a felesége hátára, elé a szíjostort, s ütni kezdi amúgy magyarosan. Nyávogott a macska keservesen, sírt, bõgött az asszony még keservesebben. Összetette kezét, s úgy könyörgött az urának:- Ó, lelkem, uram, jámbor uram, ne bántsa többet a macskát, hiszen az nem tud dolgozni!- Nem-e - kiabált a gazda -, hát akkor felfogadod-e, hogy dolgozol helyette?!- Dolgozom, dolgozom - fogadkozott az asszony -, csak ne üsse többet a macskát.De az asszony egyet gondolt, hazaszaladt az apja házához, s nagy sírva elpanaszolta, hogy az ura milyen cudarul megverte a macskát az õ hátán. Elmondja azt is, hogy mit fogadott.Azt mondja az apja:- Bizony ha felfogadtad, édes leányom, hogy dolgozol a macska helyett, csak dolgozzál is, mert különben a macska holnap is megverõdik.Azzal elkergette a leányát, hogy menjen haza isten hírével az urához, ott van az õ helye.Hanem úgy látszik, hogy a verés nem fogott még az asszonyon, mert másnap megint minden dolgot a macskára hagyott.Az igaz, hogy az ura, amikor elment, most is a macskának hagyta meg:- Dolgozz, macska, mert különben rútul jársz!Hazajön este a gazda, hát megint semmit sem dolgozott a macska. Bizony ha nem dolgozott, fel is kötötte az asszony hátára, s úgy elverte a szíjostorral, hogy szegény macska nagy kínjában a körmét is belevágta az asszony hátába.Futott az asszony panaszra az apja házához, de az apja meg sem hallgatta, úgy visszakergette.Harmadnap reggel mondja ismét a gazda a macskának:- No, macska, kiseperd a házat, megfõzd a vacsorát, egy orsó fonalat is fonj, mert különben ma is megverõdöl!Úgy látszik, a macska most már értette a gazda beszédjét, mert ahogy meghallotta a hangját, ijedtében mindjárt kiszaladt a házból.No de nem is kellett, hogy dolgozzék. Elvégezett az éfiasszony helyette mindent. Kiseperte a házat, vizet hozott a kútról, tüzet tett, fölvetette a konyhát, s fõzött olyan vacsorát, hogy még a király is megnyalhatta volna utána a száját.Aközben telefont nem is egy orsót, hanem hármat. Azám! Azért lett olyan serény egyszerre, mert sajnálta a szegény macskát, sajnálta erõsen.Úgy-e, ti is így gondoljátok, hogy a macskát sajnálta, s nem a maga hátát.Már akár így, akár úgy, mire a gazda hazajött, fel volt az asztal terítve. Párolgott a jó meleg étel. Leültek mind a ketten az asztalhoz. Ettek-ittak, jókedvük kerekedett.Úgy bizony, a macska többet nem verõdött meg, s az éfiasszonyból olyan gazdasszony lett, hogy nem volt párja hét puszta határban.Aki nem hiszi, járjon utána. 