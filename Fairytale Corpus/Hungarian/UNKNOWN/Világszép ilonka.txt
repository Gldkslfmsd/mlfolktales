Story Title: Világszép ilonka
Story ID (from ATU-website): 5610
ATU Classification Number: UNKNOWN

Volt egyszer egy szegény ember, s annak egy leánya. Ez a leány olyan szép volt, hogy messze földrõl csodájára jártak. A szépségiért el is nevezték Világszép Ilonkának. Addig beszéltek a népek Világszép Ilonkáról, hogy a királynak is, aki éppen házasulandó legény volt, fülébe jutott a híre, s attól fogvást nem volt nyugodalma sem éjjel, sem nappal. Volt az udvarban egy festõ, s ennek azt mondta a király:- Menj el ahhoz a Világszép Ilonkához, s fesd le nekem, hadd lám, csakugyan olyan szép-e, amint mondják! Mert ha olyan, Isten, Krisztus úgy segéljen, feleségül veszem.Elment a festõ, fölkereste Világszép Ilonkát, lefestette, s hazavitte a képet a királynak.- Itt van, felséges királyom, éppen szakasztott ilyen, mint a kép. Magam se láttam ilyen szépet, mióta e világra születtem.Nézi, nézi a király a képet, s szeme-szája tátva maradt a nagy erõs csodálkozástól. Mindjárt hívatta az udvarmestert, megparancsolta, hogy fogasson be hat bársonyhintóba, s hozassa el Világszép Ilonkát az egész nemzetségével.No, azt bizony könnyen elhozhatták. Elég lett volna egy hintó is, mert Világszép Ilonkának az apján kívül senkije sem volt. Szépen beleültették a hintóba Ilonkát, az apja felült a bakra, a kocsis mellé, s azzal megindultak a király városába. Mentek, hol lassan, hol sebesen, s egyszer aztán belekerültek egy nagy rengeteg erdõbe. Amint az erdõben haladnak, csak elébük toppan egy vén cigányasszony a leányával. Csúf volt mind a kettõ, mint az ördög. A vénasszony megállítja a kocsist.- Állj meg, kocsis, végy fel a hintóba s bizony megszolgálom!- Félre az útból, vén boszorkány! - rikkantott rá a kocsis. - Tudod-e, hogy ez a király hintója?!Hallja ezt a beszédet Világszép Ilonka, kihajlik a hintóból, s mondja:- Csak hagyjad, hadd üljenek fel, azt akarom, hogy a mai nap mindenkinek jó nap legyen!Azzal felültette magával szemközt a cigányasszonyt s a leányát, a kocsis pedig továbbhajtott. Kevés idõ múlva egy nagy folyóhoz értek. A vén cigányasszony itt nagy hirtelenséggel megfogta Világszép Ilonkát, kivette két szemét, s azzal a folyóba lökte. A kocsis meg a szegény ember semmit sem vettek észre, s hajtottak tovább.Hazaérnek a király udvarába, s szalad a király a hintó elé, hogy levegye a Világszép Ilonkát. Haj de szinte kõbálvánnyá változott, mikor meglátta a vén banyát s leányát.- Hiszen ez a világcsúf leány nem a Világszép Ilonka! - kiáltott a király szörnyû haraggal.Nézi a szegény ember, nézi a kocsis is. Mennyre-földre esküdöznek, hogy õk Világszép Ilonkát hozták, s ez a világcsúf leány csak az erdõben ült fel a hintóba. De a vénasszony is mennyre-földre esküdött, hogy õ a szegény ember felesége, az a leány meg az õ leánya, Világszép Ilonka, csak az úton egy kicsit megfeketedett.- Jól van - mondá a király -, most már a szavamat meg nem másolom. Ha szépségében feleségül akartam venni, feleségül veszem csúfságában is, de téged, szegény ember, sírig tartó tömlöcbe vettetlek, amiért nem vigyáztál a leányod szépségére.Eleget beszélt a szegény ember, hogy egész úton le sem eresztették a hintó födelét, hogy nap sem sütött a leányára, hogy az õ leányát elveszesztette ez a vén boszorkány, de emezek még jobban gyõzték szóval, s a király nekik hitt, a szegény embert pedig tömlöcbe vettette.Eközben Világszép Ilonkát vitte a folyó, sodorta, sodorta mind tovább, tovább, egyszer aztán kidobta a partjára, éppen egy halászkunyhó elé. Abban a halászkunyhóban egy öreg halász meg a felesége laktak, s éjfélidõben keserves sírásra ébredtek fel. Megszólal a halászné:- Hallá-e, gazda, valaki sír az ajtó elõtt.- Bizony, mintha én is sírást hallanék - mondá a halász. - Már csak kinézek, hogy mi van odakinn.Kimegy a vén halász, s hát az ajtó elõtt egy csuromvíz leány ül, s úgy sírdogál magában. Nézi, nézi, s hát annak a leánynak mind a két szeme hiányzik, de a könny úgy potyogott a szeme gödrébõl, mint a záporesõ, s - láss csudát! - minden könnycsepp egy-egy gyémántgyönggyé változik.Kérdi az öreg halász:- Ki vagy te, mi vagy te, szegény leány?Elmondja Világszép Ilonka, hogy ki s mi, s hogy mi történt vele.- Ne búsulj, leányom - mondá a vén halász -, jere be hozzám, itt elélhetsz halálod napjáig, nekünk úgysincs gyermekünk.Megköszönte a leány a szívességet, s bement, de csak sírt, mindig sírt. S amint sírt, folyton-folyvást pergett ki a szeme gödrébõl a gyémántgyöngy.Azt mondá egyszer a vén halász:- No, már elég volt a sírásból! Egyet se sírj többet, mert én addig meg nem nyugszom, míg a szemedet vissza nem kerítem.Fogta a teméntelen sok gyémántgyöngyöt, s elindult azokkal világgá. Árulta városról városra, s bezzeg minden asszony, minden leány szerette volna megvenni, de a vén halász azt mondta, hogy a világ minden kincséért sem adja, csak két szemért. Jaj de kikacagták mindenütt a halászt! Vén bolond! Ki adja majd oda a szemét!Jól van, ment tovább. Addig ment, amíg a király városába nem ért. Ott egyenest ment a világcsúf királynéhoz. Mutatja a gyönyörûséges drágagyöngyöket. Megörült a világcsúf királyné, hogy majd kiugrott a bõrébõl. Azt kérdezte, hány zsák aranyat adjon érette.Felelt a vén halász:- Nem kell, ha mind ideadod is, ami arany van az országodban, de két szemért neked adom, felséges királyné.Bejön a vén cigányasszony, s mondja neki a leánya, hogy milyen bolondságot kíván az a vén ember.- Hát add oda neki a Világszép Ilona szemét! - suttintja a vén boszorkány. - Úgysem veszed hasznát.Na, volt öröm! Mindjárt elékeresték a Világszép Ilonka szemét, átadták a vénembernek, s még jót kacagtak a "vén bolondon", mikor eltávozott.Ment az öregember, meg sem állott, míg hazáig nem ért. Világszép Ilonka még mindig sírt, mert el nem tudta hinni, hogy szem helyett szemet lehessen találni. Márpedig a vén halász talált. Az ám, megtalálta az Ilonka szemét. Egyszeriben visszatette a helyére, s hát - Uram, Jézus! - most még ezerszer szebb lett Világszép Ilonka, mint annak elõtte.Telt-múlt az idõ. A vén halász elment halászni, s magával vitte Ilonkát is. Amint a folyó partján halászgatnának, arrafelé tart csolnakon két vadász, akik vadkacsákra lövöldöztek. Az egyik vadász csak felkiált:- Nézz oda, látod azt a leányt?!- Látom - mondá a másik -, de olyan szép, hogy mindjárt megvakulok a nézésétõl.- Az Isten istenem ne legyen, ha ez nem Világszép Ilonka! - mondá az elsõ.- Ejnye, felséges királyom, ez csakugyan Világszép Ilonka!A király meg az udvarmestere volt a két vadász, s mindjárt kikötöttek a parton. Szaladtak a leányhoz.Köszön a király, s kérdi:- Hogy hívnak téged, te szép leány?Feleli a leány:- Azelõtt Világszép Ilonkának hívtak, de most már nem tudom, megillet-e az a név, mert egy esztendeje, hogy tükörbe nem néztem.- No, ha egy esztendeje, hogy nem néztél tükörbe, hát hidd meg, hogy most ezerszer szebb vagy, mint azelõtt. Velem jössz te mostan.- Hohó - szólalt meg a vén halász -, abba még én is beleszólok!- Szólhat kend ezeret is - mondá a vadász -, mert én király vagyok!Közbeszól most Világszép Ilonka:- Igaza van a vén halásznak, felséges királyom, mert neki köszönhetem a szemem világát.Aztán elmondott mindent, úgy, ahogy történt. A király egyszeriben hazaszalasztotta az udvarmesterét két hintóért, az egyikbe õ ült Világszép Ilonkával, a másikba a vén halász meg a felesége. Az udvarmesternek meg azt mondta: jobb, ha nem szorul a hintóba, menjen haza csolnakon.Hamarosan otthon voltak, s amint a hintó befordult a kapun, nagyot kiáltott a király:- Ki a házból, boszorkányok!Egyszeriben kihúzatta a vén boszorkányt is, a leányát is a palotából, s mind a kettõt négy-négy darabba vágatta, s úgy tétette ki a város kapujára. A szegény embert pedig mindjárt kieresztette a tömlöcbõl, s olyan vendégséget csapott, hogy hetedhét országon túl is híre ment.Így volt, vége volt, igaz volt! 