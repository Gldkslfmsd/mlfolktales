Story Title: Három kívánság
Story ID (from ATU-website): 5759
ATU Classification Number: UNKNOWN

Egyszer volt, hol nem volt, hetedhét országon is túl, még az Óperenciás-tengeren is túl, volt egy szegény ember, annak felesége. Fiatalok voltak mind a ketten, szerették is egymást, de a nagy szegénység miatt sokszor összeperlekedtek.Egyszer egy este az asszony tüzet rak. Gondolja magában, mire az ura hazajön, fõz valami vacsorát, de bizony nem volt mibõl. Még a víz föl sem forrott, jön haza a gazda, s mondja a feleségének nagy örömmel:- Hej, feleség, ha tudnád, mi történt. Vége a nagy szegénységnek, lesz ezután minden, amit szemünk-szájunk kíván.- Ugyan, ne tréfáljon kend - mondta az asszony -, talán bizony kincset talált?- Meghiszem azt. Hallgass csak ide! Amint jövök az erdõbõl, mit látok az út közepén. Belerekedt a nagy sárba egy kicsi aranyos kocsi, a kocsi elõtt két mókus, s a kocsiban olyan szép asszony ült, amilyent még világéletemben nem láttam. Bizonyos tündér lehetett. Mondja nekem az a tündér:- Te jó ember, segíts ki a sárból, s bizony nem bánod meg!- Hát én hogyne segíteném? - mondtam én.Azzal megfogtam az aranyos kocsit, asszonyostul, mókusostul kikaptam a sárból. Akkor aztán tövirõl hegyire kikérdezett engem, van-e feleségem. Mondtam én: van bizony. Gazdag vagyok-e. Mondtam én: biz én szegény vagyok, mint a templom egere.- No bizony, ha szegény vagy, mondd meg otthon a feleségednek, hogy kívánjon három dolgot, akármit, s mind a három kívánsága azonnal teljesül.- Hallá-e - mondta az asszony -, ne tréfáljon, mert nincs kedvem a tréfára.- Jól van, jól, hát próbáld meg, kívánj valamit.- Hát jól van, kívánok. Ó, uramistenem, bárcsak egy rõfös kolbász kerülne ide!Abban a szempillantásban a kéménybõl leereszkedett egy nagy lábos, s a lábosban egy rõfös kolbász volt, szépen összetekeredve.- Látod, hogy igazam volt - mondta a szegény ember. - Hanem most már valami okosabbat kívánjunk, mert látod, hogy teljesedik.Szegény ember elévette a pipáját, még volt egy kicsi dohánya, teletömte. Gondolta, ha pipára gyújt, majd valami okosabb jut eszébe. Benyúlt a tûzbe, hogy szenet vegyen ki a pipájára, de olyan ügyetlenül talált benyúlni, hogy a lábos felfordult, s a kolbász kifordult a hamuba. Fölpattan az asszony, elkezd lármázni.- Jaj, de ügyetlen kend, bárcsak az orrára nõne ez a kolbász!S ahogy ezt kimondta, már ott is lógott az urának az orrán a rõfös kolbász, úgy odaforrott, hogy azt szépszerivel levenni nem lehetett.Hej, uramteremtõm, megszomorodtak mind a ketten, most már mit csináljanak, mit kívánjanak harmadiknak.Mondja az ember:- Elõbb ezt a kolbászt vegyük le.Próbálja az asszony, nem tudja levenni.- Hát bizony ezt le kell venni - mondja az asszony. - Egy kicsit az orrából lecsippentünk, nem olyan nagy baj az!- De már azt nem engedem!- Bizony, ha nem, akkor járjon kend a kolbásszal!- De már azt nem teszem, hogy az egész világ csúfja legyek.Istenem, istenem, mit tudjanak csinálni.- Tudod mit, asszony, - mondja az ember -, kívánd azt, hogy a kolbász essék le az orromról.- Mit gondol kend, hiszen az a harmadik kívánság lenne! Pedig én mi minden jót akartam kívánni, sok ökröt, lovat, sok földet, szép házat s mindent!- Már hiába, feleség, én ilyen bajusszal nem járok. Hamar kívánd, hogy a kolbász essék le az orromról.Mit volt mit tenni, a szegény asszony mégiscsak azt kívánta, hogy az ura orráról essék le a kolbász. Mikor aztán leesett, a hamut szépen lemosta róla. Úgy megették egy leültükben, hogy egy falat sem maradt belõle. Evés közben szépen megbékültek, s többet a szegénység miatt nem veszekedtek, hanem dolgoztak sokat, sokat. Lett aztán ökör is, ló is, lett föld is, lett szép ház is.Még ma is élnek, ha meg nem haltak. 