Story Title: Az égig érõ fa
Story ID (from ATU-website): 5553
ATU Classification Number: UNKNOWN

Volt, ahol volt, nem tudom, merre volt, de valahol mégis volt, volt egyszer egy öreg király, s annak egy igen-igen szép leánya. Bezzeg volt is kérõje a királykisasszonynak, de mennyi! A világ minden tájékáról jöttek az öreg király udvarába dali királyfiak, mindenféle hecke-ficki hercegek, de a királykisasszonynak egy sem tetszett. Azt mondta valamennyinek, hogy õ, míg a világ világ lesz, férjhez nem megy, el nem hagyja az õ édes apjaurát. Az öreg király örült is, búsult is ezen a beszéden. Örült, mert erõsen szerette egyetlen leányát; búsult, mert elgondolta, hogy ha meghal, árván marad ez a gyenge virágszál, s az a sok haragos királyfi még elveszi tõle az országot. Mondta is sokszor a leányának:- Gondold meg jól a dolgot, édes leányom! Mi lesz veled, ha én meghalok?A királykisasszony nem szólt ilyenkor semmit, csak kiment a virágoskertbe, amilyen szépséges kert nem volt a világon. Ott sírdogált, kesergett magában: "Istenem, Istenem, hogy hagyjam itt ezeket a szép virágokat!"De nemcsak a virágokat sajnálta a királykisasszony. Volt a kert kellõs közepén egy fa - hiszitek, nem hiszitek -, éppen az égig ért. Õ bizony nem megy férjhez, mert szentül tudja, hogy ilyen kert s ilyen fa kerek e világon nincs!- Ne félj, ne félj, kis kertecském, ne félj, ne félj, égig érõ fám, nem hagylak el soha ez életben! - mondotta a királykisasszony.Haj, kerekedék nagy, erõs fergeteg, ahogy ezt mondá, felkapta, megforgatta, s úgy fölrepítette a magas levegõégbe, hogy híre-pora sem maradt a kertben. Nem búcsúzhatott el szegény feje sem az apjától, sem a virágoskertjétõl. Egy szempillantás múlva elpusztult a fergeteg, sütött a nap nagy hevesen, s amennyi virág volt a kertben, mind lekajladt, elhervadott, mintha forró-meleg vízzel leöntötték volna. Lemegy az öreg király a kertbe, látja a rettentõ nagy pusztulást, kiabálja a leányát:- Hol vagy, leányom, hol vagy?! - de kiabálhatott, a királykisasszony nem felelt.Összeszaladtak az udvarbéliek, keresték, tûvé tették a kertnek, az udvarnak, a palotának minden zegét-zugát, de sehol nem találták.- Bizonyosan elrabolták - mondá egyik-másik.- Talán a föld nyelte el! - találgaták az emberek.Sírt az öreg király, mint egy kicsi gyermek, majd megszakadt szíve a nagy, erõs bánattól. Kerestette, kurrentáltatta az egész országban, még azon is túl, egyetlen leányát s fele királyságát ígérte annak, aki visszahozza. De azt ugyan kereshették, meg nem találták.Na, telt-múlt az idõ. Egyszer a király azt látja álmában, hogy leányát, mikor az a nagy fergeteg volt, a forgószél felkapta, felvitte az égig érõ fára, ottan is a kilencfejû sárkány várába. Ha meg nem szabadítják, a sárkány még feleségül veszi.Még csak ez volt az igazi búbánat. Mert az égig érõ fának - csak tudjátok meg - akkora levelei voltak, hogy mindeniken elfért egy ország. Hát aztán ki tudná azt megmondani, hogy melyik levélen van a kilencfejû sárkány vára!Mindegy, na. Megint kihirdették, hogy a királykisasszonyt az égig érõ fára vitte a forgószél, ott van a kilencfejû sárkány várában, s aki onnét lehozza, annak adja a király a lányát s fele királyságát, holta után az egészet!Hiszen csak ki kellett ezt hirdetni, jöttek a királyfiak, hercegek, grófok, bárók s minden nemzetségbéli vitézek, csak úgy nyüzsögtek az udvarban. Jöttek bizony, de lefittyent orral el is mentek, mert a fának még a közepéig sem tudtak felmászni: nagy szégyenkezéssel visszafordultak. Volt az udvarban egy kis kondásfiú, aki sokszor látta föl s le mászni a cifra gúnyás vitézeket.- Istenem - sóhajtott a fiú -, ha megengedné a király, én is szerencsét próbálnék!Ahogy ezt mondá, csak hozzá dörgölõdzik egy kis malacka, s azt mondja neki:- Hallod-e, te kondásfiú! Te mindig jó voltál hozzám, mostan meghálálom. Menj a királyhoz, s jelentsed, hogy te fölmászol az égig érõ fára, s le is hozod a királykisasszonyt. Hanem kívánd tõle, hogy elébb ölesse meg a csonka szarvú bivalyt, s csináltasson a bõrébõl hét pár bocskort s hét rend gúnyát! Te aztán addig menj fölfelé, míg a hét pár bocskor s hét pár gúnya le nem szakad rólad. Akkor érsz egy elényúló ághoz, azon menj végig, lépj rá a legelsõ levélre: azon van a kilencfejû sárkány vára. Egyebet nem mondok, a többi a te dolgod.A kis malac hirtelen bévegyült a csorda közé, egy szót sem szólt többet, azt is lassan mondta. A kondásfiú pedig gondolta magában: egy életem, egy halálom, Isten neki, megpróbálom, s ment egyenesen a király elé. Köszönt illendõképpen s elémondá, hogy mit akar.Hej, csak hallottátok volna, mekkorát kacagott a király! A szívét facsarta a nagy búbánat s keserûség, de mégsem tudá megállani a kacagást.- Mit mondasz te, emberizink, te?! - kérdezte a kondásfiútól, mintha nem jól hallotta volna, amit az elébb mondott.- Én azt, fenséges királyom, életem, halálom kezébe ajánlom, hogy felmászok az égig érõ fára, s vissza nem jövök a királykisasszony nélkül.Ott ült a király mellett az udvari bolond is. Kérdi tõle a király:- No, te bolond, hát te mit szólsz ehhez a bolond beszédhez?- Azt - mondá a bolond -, hogy fogadd fel ezt a macskabékát vicebolondnak.De már erre megmérgelõdött a kondásfiú. Azt mondta a királynak:- Felséges királyom, ne hallgasson a bolondra, mert bolond likból bolond szél fú. Ölesse le a csonka szarvú bivalyt, csináltasson nekem hét pár bocskort s hét rend gúnyát, s húzassa a fejemet karóba, ha a királykisasszony nélkül visszatérek!"Hm - gondolá a király -, ez már mégsem tréfabeszéd!" Azt mondta hát a kondásfiúnak:- Jól van, fiam, János, úgy lesz, ahogy kívánod, de azt megmondom, úgy essél le a fáról, hogy törjék is ki a nyakad, mert különben a hóhérral töretem ki.János megköszönte a király jókívánságát, s ahogy kész volt a hét pár bocskor s hét rend gúnya, egy nagyot fohászkodott, kicsi baltáját belevágta a fába, nekilódult a nyelénél fogvást, azután feljebb vágta baltáját, s egy szempillantás múlva úgy elveszett a rengeteg nagy levelek közt, hogy emberi szem nem látta többet.Hét nap s hét éjjel folyton-folyvást mászott, kapaszkodott, rugaszkodott, hol itt lógott, hol ott lógott, míg a hetedik pár bocskor s a hetedik rend gúnya is le nem szakadt róla. Ekkor - éppen ahogy a malacka elémondotta - egy végtelen hosszú eléhajló ághoz ért. De az az ág olyan vékony volt, mint a karom, még annál is vékonyabb. Nem sokat gondolkozott: hasra feküdt, s úgy csúszott elébb, elébb. Hajladozott az ág erre, hajladozott arra - hej, ha letörik! -, ízzé-porrá törik minden csontikája!"János, János, térülj vissza!" - mondogatta magában, de ezt csak úgy mondta, õ bizony nem térül vissza, ha már eddig eljött. Ahol, ni! Már itt is van az ágnak az elsõ levele, éppen csak egy jó ugrásra tõle. Nekifohászkodott, behunyta a szemét - szervusz, világ! -, ráugrott a falevélre, hogy csak elterült rajta, mint egy kecskebéka. No, csakhogy itt van!Bezzeg elállt szeme-szája, mikor széjjelnézett. Hát itt éppen olyan ország van, amilyen odale. Volt itt minden: erdõ, mezõ, falu, város, patak, folyó, tenger, csak embert nem látott, de akkorát sem, mint egy ütés tapló.Ment, mendegélt János erdõkön, mezõkön, hegyeken, völgyeken által, s a hetedik napon egy gyémántpalotához ért. No, hanem ilyen palotát sem látott még. Kakassarkon forgott, hétezer ablaka s hétezer garádicsa volt. De olyan sebesen forgott, mint a forgószél, még annál is sebesebben. Mire egy garádicsra rá akart lépni, már a más oldalon forgott az, s ha nekiszökött, úgy visszaesett, hogy döngött a föld alatta.- Úgy-é - rikkantott János nagy mérgesen -, nekem is van eszem, hé! - Fogta a baltáját, hirtelen belevágta egy garádicsba, s annál fogvást szépen fölsétált a gyémántpalotába.Hát a királykisasszony már messzirõl szaladt elébe nagy lelkendezéssel.- Jaj, édes kicsi Jánoskám, hogy jövel ide, ahol a madár sem jár?!Mondá János:- Azt bizony ne kérdezgesse a kisasszony, hanem jöjjön velem az édesapjához!- Jézus Mária, Szent József! Ki se ejtsd többet a szájadon, mert ha meghallja a kilencfejû sárkány, vége az életünknek.Jött is a sárkány egyszeribe, szakadt a láng mind a kilenc szájából. Kérdi a királykisasszonyt:- Hát ez az emberizink mit keres itt?- Ó, lelkem, sárkányom - könyörgött a királykisasszony -, ne bántsd ezt a fiút! Az én kicsi inasom volt, s feljött utánam, hogy engem szolgáljon.- Jól van, jól - morrogott a sárkány -, meghagyom az életét, de majd én is adok neki dolgot, hadd látom, fele kár-e vagy egész, amit eszik.Volt a sárkány istállójában egy girhes-görhes, sánta ló, s a sárkány azt parancsolta Jánosnak, hogy csak kúrálja ezt a lovat, de úgy kúrálja, hogy ha valamit kér tõle, mindég egyebet adjon neki, máskülönben az életével játszik."Hiszen ez könnyû dolog!" - gondolta János, s mindjárt ment az istállóba. Na, még ilyen lovat sem látott, mióta a világon van. Csak a csontja meg a bõre volt, s a lábára sem tudott állani, feküdt a hídláson, s nyögött a szegény pára, nyögött keservesen. Jánoska sarjút tett elébe, de rá se nézett. Zabot vitt neki, az sem kellett. Biztatta jó szóval:- Egyél, te szegény pára, egyél! - de egy szál sarjú, egy szem zab nem sok, annyit sem evett.Egyszer csak megszólal a ló:- Látom, hogy jó szíved van, te fiú, de hiába kínálsz engem sarjúval, zabbal, ez nem nekem való. Égõ parázs az én abrakom, de a gazdám nem ad. Azt akarja, hogy megdögöljek, mert csak én tudom a titkát: hogy s mint lehetne õt elpusztítani.- Hát mit adjak? - kérdezte Jánoska.- Égõ parazsat, fiam, de sokat.- Igen, de a sárkány azt mondta, hogy mindig mást adjak, mint amit kívánsz.- No bizony, ha mást adsz, nem is viszed haza a királykisasszonyt - mondotta a ló.Egyéb sem kellett Jánoskának. De már akkor ad õ mindent, amit a ló kíván. Mondta is a lónak:- Na, te szegény pára, kívánj akármit, megteszem!Mondá a ló:- Csak azt kívánom, hogy vasárnap, mikor a sárkány a kisasszonnyal templomba megy, te maradj itthon, a favágón gyújtsd meg a kazlat, a többit csak bízd rám.Alig várta János, hogy templomba menjenek, meggyújtotta a kazlat, s mikor leégett, vitt a lónak egy lapát parazsat. Még meg sem szusszant, mind egy falásig megette, s abban a minutában lábra is állott. Ment egyenesen az udvarra, s ott azt a temérdek sok parazsat megette, de úgy, hogy még a hamut sem hagyta meg. Jánoskának a szeme-szája elállott a nagy álmélkodástól. De hát még akkor ámult-bámult istenigazában, mikor nézi, nézi, s hát látja, hogy a ló szõre ragyog, mint az arany, a bordája egy sem látszik, s nem is négy lába van ennek a lónak, hanem öt.Megrázkódott, nagyot fújt a ló most, de bezzeg káprázott Jánoskának a szeme. Olyan gyönyörûséges aranyszõrû paripa lett belõle, hogy a napra lehetett nézni, de már aztán erre nem. Azt mondta Jánoskának:- Na, te legényke, jótétel helyébe jót várj! Hallgass reám! Szaladj le a pincébe, van ott egy nyereg, egy kantár s egy kard, hozd fel hamar!Szaladt Jánoska a pincébe, veszi a nyerget, kantárt, kardot, de mikor éppen ki akart serülni az ajtón, jõ a sárkány nagy derendóciával, megállítja Jánoskát.- Megállj, hé! Hová viszed ezt a lószerszámot? Meghalsz most, de mindjárt!Ki is kapta egybe Jánoska kezébõl a kardot, s le akarta nyisszenteni a nyakát.- No, te emberizink - mondotta a sárkány -, búcsúzz az élettõl, mert megcsaltál!- Ne ölj meg, hagyd meg az életemet - könyörgött Jánoska -, nem csallak meg többet!- Megöllek, te emberizink, hanem elébb még megiszunk egy kupa bort a bûneidért!Mindjárt eresztett egy kupa bort a legnagyobb hordóból, töltött magának s Jánosnak is, aztán biztatta:- Igyál, te emberizink, többet úgysem iszol.Ittak egyet, de Jánoska csak könyörgött tovább:- Hagyd meg az életemet, kilencfejû sárkány, nem csallak meg többet!Mondá a sárkány:- Nem hiszek neked, János, de igyunk még egy kupa bort az én bûnömért is.Ittak még egy kupa bort. Hát - Uram, Jézus Krisztus! - egyszerre csak elkezdett táncolni a sárkány, nagyokat rikkantott: "lábam ide, nem oda!" - s addig ide, addig oda, elterült a földön, s aludt, mint a bunda.De bezzeg szaladt Jánoska esze nélkül! Jól levághatta volna a sárkánynak mind a kilenc fejét, de már az udvaron volt, mikor erre gondolt. Mondja az ötlábú lónak az esetét.- Csak hamar nyergelj s kantározz; jól tetted, hogy nem nyúltál hozzá - mondá a ló. - Mikor egy fejét levágtad volna, egyszeribe felébred, s vége lett volna az életednek.Jánoska hirtelen fölnyergelte az ötlábú lovat, fölpattant rá, s csak azután kérdezte:- Hát aztán hová s merre, édes lovam?- Az erdõbe, kicsi gazdám. Ott van egy vaddisznó, annak a fejében egy nyúl, nyúl fejében egy iskátulya, iskátulyában kilenc lódarázs. Ebben a kilenc lódarázsban van a kilencfejû sárkány ereje, ha ezeket elpusztítjuk, annyi ereje sem lesz a sárkánynak, mint egy szopós gyermeknek.Eközben elindult a ló sebes vágtatással, s mire Jánoska egyet szólhatott volna, ott is voltak az erdõben.- No, kicsi gazdám, itt vagyunk. Ahol ni, már jõ is a vaddisznó.Jött bizony, egyenest nekik tartott. Vicsorgatta az agyarát, felállott a két hátulsó lábára, s úgy rugaszkodott nekik, hogy levágja. De az ötlábú lónak nemhiába volt öt lába, úgy ódalba rúgta a vaddisznót az ötödik lábával, hogy egyszeribe felfordult. Nosza, Jánoskának is megjött a kurázsija, kirántotta a kardját, s úgy találta fejbe vágni a vaddisznót, hogy csak kétfelé vált a feje, s uccu neki! kiugrott belõle egy nyúl. Hipp-hopp, utána! Szaladt a nyúl, mint a szél, de még sebesebben az ötlábú ló, s mikor utolérte, úgy megrúgta az ötödik lábával, hogy a szegény nyulacska mindjárt szörnyethalt. Jánoska most már leszállott a lóról, kettéhasította a nyúl fejét, s hát csakugyan benne volt az iskátulya, iskátulyában is benne kellett lenni a darazsaknak, mert zúgtak, dongtak, zakatoltak benne, mintha ördög bújt volna beléjük. Jánoska nem sokat teketóriázott, letette az iskátulyát egy lapos kõre, vett egy másik lapos követ, s azzal úgy ráütött az iskátulyára, hogy se iskátulya, se darázs.- No, kicsi gazdám - mondá az ötlábú ló -, most már mehetünk haza bátran, ne félj a kilencfejû sárkánytól.Hát csakugyan, amikor hazaértek, ott feküdt a sárkány a pincében, annyi ereje sem volt, mint egy beteg légynek.- Megöléd az erõmet, úgy-é? - mondá Jánoskának, mikor meglátta.- Meg én, de megöllek most téged is, a királykisasszonyt pedig hazaviszem.- Ne ölj meg! - könyörgött a sárkány. - Vidd haza a királykisasszonyt, s vele ami kincset találsz, mind elviheted.- Nem kell nekem a te kincsed - mondá Jánoska, s levágta a sárkánynak mind a kilenc fejét, nehogy többet lábra állhasson.Azzal szaladt fel a királykisasszonyhoz, s elbeszélte, hogy mi mindent nem csinált, amióta nem látták egymást.- Jaj, lelkem, Jánoskám - örvendett a királykisasszony -, nem is leszek én másé, csak a tied, akár itt maradunk, akár hazamegyünk!Azt mondá Jánoska:- De bizony itt nem maradunk, majd csak visszamegyünk valahogy.Meghiszem azt, ha olyan könnyû lett volna! De csak most jutott eszébe Jánoskának, hogy milyen vékony ágon csúszott õ ide. Õ csak visszacsúsznék valahogy, de a királykisasszony leszédül az ágról, bizonyosan leszédül."Mit csináljak? mit csináljak?" - tûnõdött, búcsálódott Jánoska, s sétált föl s alá az udvaron nagy búsan. Egyszerre csak elébe áll az ötlábú ló, s kérdi:- Min szomorkodol, kicsi gazdám?Mondja Jánoska, hogy min szomorkodik.- Azon bizony egyet se szomorkodj, hallod-e! Üljetek fel a hátamra, s a többit bízzátok reám!No, ha úgy, hát fel is ültek az ötlábú ló hátára.- Most hunyjátok be a szemeteket! - mondá a ló.Behunyták.- Most nyissátok ki!Kinyitották.Hát ott vannak az öreg király udvarában. Mentek föl a palotába, egyenest a király szobájába.Hej, Istenem, az öreg király már halálán volt, de mikor meglátta a leányát, felszökött az ágyból, s ha meg nem fogják, mindjárt táncra kerekedik. Egyszeribe papot hívatott, s a fiatalokat összeadatta. Csaptak hét országra szóló lakodalmat. Hét nap s hét éjjel folyton-folyvást ettek-ittak, táncoltak. Én is ott voltam, s addig táncoltam, míg a sarkam hátrafordult, aztán megfutamodtam hátrafelé, s úgy elszaladtam eléfelé, hogy mézeskaláccsal sem tudtak visszacsalogatni.Aki nem hiszi, járjon utána. 