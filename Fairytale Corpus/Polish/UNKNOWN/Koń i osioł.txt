Story Title: Koń i osioł
Story ID (from ATU-website): 5210
ATU Classification Number: UNKNOWN

Wesprzyj sąsiada w potrzebie —Tak każe obyczaj stary;Przez twe sobkostwo, gdy pójdzie na mary,Jego kłopoty spaść mogą na ciebie.Koń z osłem razem szli drogą.Koń kroczył luzem, nawet bez kulbaki,A osioł, ciężkie dźwigający paki,Powłóczył nogę za nogą,Wyciągnąwszy chudą szyję.«Bracie — rzecze do konia — pomóż! Ledwie żyję,Ledwie dyszę, ledwie chodzę!Ulżyj mi trochę, bo zdechnę na drodze.»«A co mi tam do tego! — odparł koń wyniośle —Co ci pan dał, to dźwigaj i mnie nie nudź, ośle!A jeżeli chcesz zdychać, no, to zdychaj, bratku!»I cóż się stało? Gdy padł osioł stary,Koń musiał dźwigać ciężaryI skórę osła w dodatku.