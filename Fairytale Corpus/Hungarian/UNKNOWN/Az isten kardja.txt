Story Title: Az isten kardja
Story ID (from ATU-website): 5582
ATU Classification Number: UNKNOWN

Elmondám nektek, hogy Nimród fiai: Hunor és Magyar letelepedtek azon a szép szigeten, hová a csodaszarvas vezérelé. Hát Hunor és Magyar meg is maradtak ezen a szigeten, de nem telt belé száz esztendõ, olyan erõsen megszaporodott a hun nemzetség is, a magyar nemzetség is, hogy már a víz sem volt elegendõ, nemhogy a kenyér. Fölkerekedett mind a két nemzetség, s vándoroltak hegyeken-völgyeken, erdõkön-mezõkön keresztül, s addig mentek, mendegéltek, míg Szittyaországba nem értek.Na, ez jó darab föld volt, ezen elfértek, pedig laktak ott más népek is, mégpedig régi idõktõl fogvást. Nem is fogadták ezek nagy örömmel a jövevényeket. Hanem Hunor és Magyar ivadékai nem sokat kérdezték, elfoglalták az országot, s felosztották száznyolc részre a száznyolc nemzetség között. Jutott minden nemzetségnek föld, rét, erdõ elég. S nem is láttak szükséget sokáig, míg ez a száznyolc nemzetség is még erõsebben el nem szaporodott.Hát egyszer csak, ahogy telt-múlt az idõ, Szittyaország sem elég tágas Hunor és Magyar ivadékainak.Összeültek a nemzetségek vezérei, s tanakodtak, hogy hová, merre vezessék a népet, mert már Szittyaország is kicsi nekik. A hun nemzetségek vezérei azt javallottak, hogy menjenek nyugat felé; a magyar nemzetségek vezérei meg azt, hogy inkább menjenek vissza a régi hazába, honnét eleik: Hunor és Magyar elszakadtak. De Hunor ivadékai azt mondák: hiába mennénk vissza, már ott sem férnénk el, menjünk csak nyugatnak, majd az Isten elvezérel olyan helyre, ahol világ végéig lakhatik a hun s a magyar nemzetség is.- Hát menjetek el ti - mondák a magyarok -, mi itt maradunk. Ha találtok elég nagy földet, adjátok hírül, s utánatok megyünk. Ha nem találtok, forduljatok vissza, majd összeszorulunk, ahogy lehet. Kicsi helyen is megférnek, kik egymást szeretik.Helyeselték mindannyian ezt a beszédet. Menjenek a hunok, maradjanak a magyarok.Hanem mikor éppen indulóban voltak, búcsúzkodtak, megszólal Attila, Bendegúz fia:- Hát az Isten kardja vajon kié lesz ezután: a hunoké-e vagy a magyaroké?Mert hogy szavamat ne felejtsem, mikor a magyarok és hunok elfoglalták Szittyaországot, egy kardot szenteltek az Istennek, aki megsegítette õket, hogy legyõzhették Szittyaország népét.Ezt a kardot Isten kardjának hívták, jussa volt hozzá minden nemzetségnek. Azt mondták a táltosok: míg ez a kard meglesz, ne féljetek semmiféle népektõl, veletek az Isten.Összenéztek a magyar nemzetségek vezérei, nem tudták, hogy mit válaszoljanak. Eléhívták a bölcseket: tegyenek igazságot. Három nap s három éjjel tanakodtak a bölcsek, s azt határozták: adják a kezibe egy világtalan embernek, az hétszer egymás után penderítse meg a kardot a kezében, a hetedik penderítés után ejtse ki a kezibõl, s ha nyugot felé esik, vigyék el a hunok, ha kelet felé, maradjon a magyaroknak.Ebbe mind belenyugodtak. Elévezettek egy õsz, öreg, világtalan embert, s kezébe adták a kardot.- Penderítsd meg hétszer, s hetedikszer ejtsd a földre!Úgy tett a világtalan, mint rendelék. Hetedik penderítés után kiejtette kezébõl a kardot, de - halljatok csudát! - a kard nem esett le a földre. Hirtelen rettentõ forgószél kerekedett, fölkapta a kardot, s repítette magával, vitte, vitte nyugot felé, s egyszerre csak eltûnt, hogy emberi szem nem látta...- Lássátok, lássátok - mondá Attila -, az Isten is azt akarja, hogy nyugatnak menjünk! Ne búsuljatok a kard után, megtaláljuk mi még azt, s hogyha megtaláltuk, hírül adjuk nektek: jertek ti is, jertek!Elindultak a hunok nagy reménykedéssel. Elöl ment az öreg Bendegúz, két oldalán két dali fia: Attila és Buda. Utánuk tenger nép, ki gyalogszerrel, ki lóháton. Meg-megállapodtak, erdõn-mezõn, folyóvizek mentén, megvizsgálták a földet, a vizet, amerre elhaladtak, de nem találtak kedvükre valót, míg a Duna s Tisza közé nem értek.Ez a föld tetszett nekik erõsen. Azt mondák egy szívvel-lélekkel: nem megyünk tovább, itt maradunk.De még le sem telepedhettek, jött rettentõ nagy sereggel a vasfejû Detre. Messze földrõl hívták segítségül a megrettent népek, akik itt laktak a Duna s Tisza mentén.Üzent a hunoknak: három nap s három éjjel itt maradhatnak, aztán menjenek tovább Istennek hírével.Visszaüzent Bendegúz: hallod-e, te vasfejû Detre, ne üzengess nekünk, nem megyünk el innét.Nem is üzent többet a vasfejû Detre, elindult a seregével. Indultak a hunok is: vezette Bendegúz. Két oldalán két dali fia: Attila és Buda. Úgy csapott össze a két sereg, mint két fekete felleg, s ahogy összecsaptak, kiáradt a Duna, annyi vér folyt belé.No, ha kiáradt a Duna, nem áradt hiába. Gyõztek a hunok, övék lett a szép tartomány. A vasfejû Detre is szinte otthagyta a fogát. Egy vasnyilat lõtt a homlokába Bendegúz, de csak félig ment belé, kint maradt a fele. Megfogta a nyilat, kettéroppantotta, s kutya baja sem lett az ördögadtának.- Megállj, Bendegúz - kiáltotta Detre -, ezt még a hetedik nemzetséged is megkeserüli!Azzal elvágtatott õ is a megmaradt serege után.Telt-múlt az idõ, s a hunok éltek békességben, nem is igen gondoltak hadakozásra. De Attilának nem volt nyugodalma. Kicsi volt neki a Tisza s a Duna köze, szerette volna meghódítani az egész világot.Mondta neki az édesapja, Bendegúz: ne is gondolj erre, fiam, míg az Isten kardját meg nem találod. Mert hiába a nagy vitézséged, ha nincs veled az Isten.Eközben meghalt az öreg Bendegúz, s a hunok Attilát kiáltották királyuknak. S ez naptól fogvást Attilának mindig az Isten kardja volt a fejében. Hej, csak megtalálja!Hát egyszer olyan csudálatos álmot lát, hogy nem tudja megmagyarázni magának, mit jelenthet az álma. Hívatja a jövendõmondókat, s elémondja nekik:- Hallgassatok ide, az éjjel álmomban csudálatos álmot láttam. Fejtsétek meg, ha tudjátok! Mintha fényes nappal történt volna, úgy emlékszem rá: egy õsz öregember szállott le hozzám a levegõégbõl, s egy ragyogó kardot kötött az oldalamra, ám ahogy felkötötte, úgy eltûnt, mintha föld nyelte volna el. Nézem, nézem a kardot, s hát kivilágra olyan, mint az Isten kardja. S valamiképpen az Isten kardját szemünk láttára felkapta, s elvitte vala sebes forgószél, azonképpen engem is sebes forgószél kapott föl, s vitt erdõk, hegyek, tengerek, végetlen rónaságok, rengeteg nagy városok felett. Én pedig amint repültem, le-lesújtottam kardommal, s ím, az erdõk meghajoltak, folyók s tengerek kétfelé nyíltak, a városok lángba borultak. Erre aztán fölébredtem. Mondjátok, táltosok, mit jelent az álmom!Eléállott Torda, a legvénebb táltos, s mondá:- Felséges királyom, életem-halálom kezedbe ajánlom, a te álmod azt jelenti, hogy megkerül az Isten kardja, s akkor aztán meghódítod az egész világot.- Mi is ezt jövendöljük a te álmodból - mondák a többi táltosok is.Hát ebben a szempillantásban szalad feléjük egy pásztorfiú nagy lelkendezve, s mondja Attilának:- Felséges királyom, a pusztán egy kardot találtam, ihol, fogadd el éntõlem.Nézi Attila a kardot, megforgatja, villogtatja, s ég, föld megzendült, akkorát kiáltott nagy örömében.- Ez az Isten kardja, emberek!Nézik a táltosok, nézik Szittyaországból jött öregemberek, s mondják ezek is:- Ez az Isten kardja, ez!Kérdi Attila a pásztorfiút:- Hol találád ezt a kardot, fiam?- Felséges királyom - mondá a pásztorfiú -, amint a nyájam után mendegéltem, látom, hogy egy tavaszi üszõ "sajnálja a lábát". Nézem, mi baja lehet, s hát vérzik az utó bal lába. Tûnõdtem magamban: ugyan mi vérezheté meg, mikor gyenge, hajlós fûnél nincs egyéb a pusztán. Nézek erre, nézek arra, s ihol egy kard hegyét pillantom meg a földben. Megfogom, hogy kihúzzam, s hát abban a szempillantásban láng csap ki a kard hegyébõl. Én bizony megijedtem s elszaladtam, de ahogy visszanézek, látom, hogy a kard csak kipattan a földbõl, s forog, forog, mintha szél forgatná. Egyszerre csak ellobban a lángja, s a kard elterül a földön.Én aztán nekibátorodtam, visszamentem, s fölvettem a kardot.- Ez az Isten kardja, ez az! - kiáltották a népek.Attila pedig mindjárt kipróbálta. Háromszor vágott vele a négy anyaszélnek, hogy csak úgy zúgott belé.- Ez az, ez az! - örvendezett Attila, s egyszeriben elrendelte, hogy tüzeket gyújtsanak mindenfelé az Istennek, aki a kardját visszaadta nekik.S beteljesedett a táltosnak jövendõmondása, mert Attila csakugyan meghódította az egész világot... 