Story Title: Az árvalányhaj
Story ID (from ATU-website): 5915
ATU Classification Number: UNKNOWN

Hol volt, hol nem volt, hetedhét országon innét, az Óperenciás-tengeren túl, volt egyszer egy király. Ennek a királynak kilenc országa volt, s a kilenc országra három leánya. Szép volt mind a három, különösen a legfiatalabb.Egyszer a király vadászni ment egymagában, de mikor estefelé haza akart térni a rengeteg erdõbõl, elvesztette az utat, próbálta jobbra-balra, elõre-hátra, nem tudott kivergelõdni a sûrû rengetegbõl. Bele-belefújt a kürtjébe, hátha valaki meghallaná, de egy lélek sem járt arrafelé.No, most mit csináljon? Közben öreg este lett, s úgy elsötétedett az erdõ, hogy a sötétségre fel lehetett volna akasztani a fejszét. Õ bizony, gondolta magában, lefekszik egy fa alá, s majd reggel, ha felsüt Isten áldott napja, megtalálja az utat. Hanem amikor éppen le akart heveredni, gyereksírás ütötte meg a fülét. Megállott egy helyben, hallgatódzott, de nem sokáig állott, mert olyan keserves volt az a gyermeksírás, hogy a királynak kicsordult a könny a szemébõl. Nosza, elindult tapogatódzva, s addig ment, addig tapogatott, bujkált az ágak, bokrok közt, mígnem egy bokor tövében megtalálta a gyermeket, s szépen, gyöngén fölvette a földrõl. Amint fölvette, a gyermek abban a pillanatban elhallgatott, s ím, halljatok csudát: megvilágosodott az ég, kétfelé nyílott a sûrû rengeteg, s a király mehetett haza.Másnap a király kihirdettette mind a kilenc országban, hogy egy kicsi leánygyermeket talált az erdõben (mert leányka volt), aki magáénak gondolja, jöjjön a palotába. De hiába hirdették, senki sem jött a leánykáért. Bizony ha nem, ezen nem búsult a király, mert a leányka olyan szép volt, hogy ahhoz hasonlatos szépet nem látott emberi szem. Merthogy nem volt sem apja, sem anyja, Árvalánynak kereszteltette a király, de azért úgy tartotta, nevelte, mintha tulajdon édesleánya lett volna.Hej, uramteremtõm, vagy voltak szépek, vagy nem a királykisasszonyok, de Árvalány olyan szép volt, hogy csudájára jártak a világ végérõl is. Puha selyem volt a haja, ragyogott, mint a fényes nap, s olyan hosszú volt, hogy a földet seperte. Na, hiszen irigyelte is a szépségét a két idõsebb királykisasszony, ha tehették volna, elpusztították volna a föld színérõl, de nem tehették, mert a király pártját fogta, de még inkább a kicsi királykisasszony.Telt-múlt az idõ, a királykisasszonyok nagy eladó leányok voltak már, a két idõsebb rég férjhez is mehetett volna, de mindég válogattak, s szépen meg is vénültek. Férjhez vitték a legkisebb királykisasszonyt is, s a nénjei csak várták, várták a jó szerencsét. Egyszer aztán valahonnét az Óperenciás-tengeren túlról leánynézõbe jött egy királyfi, akivel a király elõre megegyezett, hogy azt adja a két leánya közül, amelyik jobban megtetszik neki. Azám, megegyezhettek, de mikor a királyfi meglátta Árvalányt, azt mondta a királynak:- Felséges királyom, meg ne haragudjon, de én Árvalányt veszem feleségül, ámbátor tudom, sem országa, sem hazája.- Jól van, királyfi - mondotta a király -, én Árvalányt is úgy szeretem, mintha tulajdon édesleányom volna, legyen a tied!Hej, csak most borította el igazán a vén királykisasszonyokat az irigység! Hanem haragjukat nem mutatták, sõt úgy tettek, mintha örülnének. De csak azt várták, hogy Árvalány lefeküdjék s elaludjék. Lábujjhegyen az ágyához orozkodtak, s szép selyemhaját tõbõl levágták!Fölébred reggel Árvalány, nyúlt a fejéhez, s ím, bokáig érõ selyemhaja levágva, a földön hevert az ágya elõtt! Amint meglátta, nagyot sikoltott, s szörnyû fájdalmában meghasadt a szíve.Eltemette a királyfi Árvalányt nagy jajszóval, keserves sírással, aztán nagy bújában, bánatjában elment világgá. Hanem a jó Isten megbüntette a gonosz leányokat. Akkor éjjel mind a kettõnek megfehéredett a haja, megráncosodott az arca: olyan csúnyák lettek, mint két vén banya. Még ekkor sem tértek Istenhez. Szörnyû haraggal kapták föl a földrõl Árvalány haját, s kidobták az ablakon, hadd vigye szerte a szél, ahány szála van, annyifelé, hogy többet ne csudálja senki.Ám amint kidobták a hajat, csöndes szellõ vette a szárnyára, s vitte szépen tovább. Elõször a temetõben szállott le a szellõ, s letett három szálat Árvalány sírjára.- Kelj ki, kelj ki, Árvalány haja! - mondotta a szellõ.Aztán továbbszállott hegyek-völgyek felett, s itt is, ott is letett néhány szálat. És megfogant mind, s szaporodott, terjedt az árvalányhaj az egész világon, hadd legyen mit tûzni legényeknek kalapjára.Ím, ez az árvalányhaj regéje. 