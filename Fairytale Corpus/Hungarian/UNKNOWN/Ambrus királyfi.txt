Story Title: Ambrus királyfi
Story ID (from ATU-website): 5786
ATU Classification Number: UNKNOWN

Hol volt, hol nem volt, hetedhét országon is túl, volt egyszer egy király, annak három szép dali fia. Szomorú volt ez a király mindig, sem éjjele, sem nappala nem volt a nagy erõs búbánattól. Fekete gyászba húzatta gyémántpalotáját, az egész várost, mert volt az országában három sárkány, s a három sárkánynak minden pénteken hetven legényt kellett küldeni. Úgy kipusztultak az országból a legények, hogy a királynak már katonája sem volt. Azt mondják egyszer a királyfik egymás közt: már csak tovább nem nézik az ország pusztulását s az édesapjuk nagy szomorúságát. Elmennek, egy életük, egy haláluk, megküzdenek a sárkánnyal. Mondják az apjuknak, hogy mit akarnak, de a király még jobban elszomorodott. Semmiképpen sem akarta ereszteni a fiait, legalább õk maradjanak életben. De a fiúk addig beszéltek, addig istenkedtek, hogy a király azt mondta:- Jól van, nem bánom. Menjen el a két idõsebb, de Ambrus, a legkisebb maradjon itthon. Õ még fiatal is, gyenge is, nem való a hadakozásra.Kiválaszt a két idõsebb királyfi két aranyszõrû paripát, nagy örömmel elvágtatnak; otthon marad a kicsi királyfi nagy búsan. Hanem - hogy el ne felejtsem - a kicsi királyfi keresztanyja tündérasszony volt, s mikor Ambrust megkeresztelték, egy háromszegletes tojást ajándékozott neki. Ezt a háromszegletes tojást hét esztendeig az Ambrus királyfi hóna alatt tartották, s a hetedik esztendõ utolsó napján kikelt belõle egy háromfejû, ötlábú táltos paripa. Ez volt az Ambrus paripája.Mikor a bátyjai elmentek, kiment Ambrus az istállóba, a paripája nyakába borult, és sírt keservesen.- Hát te mért sírsz, kicsi gazdám?- Hogyne sírnék, édes lovam, a bátyáim elmentek a sárkányok ellen, de engem az édesapám nem ereszt.- Ne sírj, kicsi gazdám, menj be csak az édesapádhoz; most éppen erõsen megfájdult a foga, s mondjad neki: azt üzeni én általam a füvek királya, hogy addig soha meg nem gyógyul a foga, míg téged a sárkányokra nem ereszt. Azt is megmondhatod az édesapádnak, egyet se búsuljon, mert te bizonyosan megölöd mind a három sárkányt, s akkor az a három sárkány mind kiokádja a legényeket, akik a gyomrukban elevenen el vannak temetve, s lesz megint az édesapádnak katonája elég.Bemegy a királyfi az édesapjához, s mondja, hogy mit üzen a táltos paripa.- Nem bánom én, fiam, ha a világ végéig fáj is a fogam, mégsem eresztlek el.- De így s de úgy, édesapám, eresszen el, meglátja, hogy megölöm a sárkányokat, s akkor a foga sem fáj többet.Ahogy ezt mondta, elkezd fájni a király foga, de olyan erõsen, hogy azt hitte, megbolondul belé. Nagy kínjában azt mondta a fiának:- Eredj, fiam, az Isten vezéreljen!Visszamegy a királyfi az istállóba nagy örömmel.- Mehetünk, édes lovam, eleresztett az apám.- Jól van, kicsi gazdám, csak elébb eredj hátra a kertbe, van ott egy öreg fûzfa, annak az odvában van az én szépanyám szépanyjának a nyeregszerszáma. Vedd ki onnét, s rakd rám. Úgy megyünk majd a sárkányok ellen.Hátraszalad Ambrus királyfi, megtalálja a nyeregszerszámot, nagy hirtelen felrakja a lovára.- No most, kicsi gazdám, dugd be az egyik orrom lyukát.Ambrus bedugja, a ló meg a másik orra lyukával ráfúj. Abban a pillanatban az Ambrus bõre egészen megkoszosodott. Meglátja Ambrus a képét a paripa aranyszõrében, s úgy megijed magától, hogy reszketni kezd belé.- Megijedtél ugye, kicsi gazdám? No most dugd be a másik orrom lyukát.Ambrus nem akarta bedugni. Attól félt, hogy még csúnyább lesz. De azt mondta a táltos:- Fogadd meg a szavamat, mert különben baj lesz.Jól van, az egyik orra lyukából kihúzta az ujját, mert azzal dugta be, bedugja a másikat, s másodszor is ráfúj a táltos, s hát uram, teremtõm, olyan ragyogó szép lett az Ambrus arca, hogy tündérkirályfinak is beillett volna. Azzal fölkapott a táltosra, s meg sem állottak, míg ahhoz a korcsmához nem értek, mely a rézhíd mellett volt. Ez alatt a rézhíd alatt lakott a hétfejû sárkány. Bemegy a korcsmába, s hát ott vannak a bátyjai, esznek-isznak, köszönti õket, fogadják a köszöntését, de nem ismerik meg, annyira megváltozott. Hanem mikor megtudták tõle, hogy õ is a sárkányok ellen jött, erõs barátságot kötöttek vele. A két idõsebb királyfi hamar elálmosodott, s egyszerre csak aludtak olyan mélyen, mint a fekete föld. Ambrus királyfi is leheveredett, de nem aludott el mélyen, s mikor jó hajnalban jött a paripája, s meghúzta a haját, mindjárt talpra ugrott.- Gyerünk, kicsi gazdám, most küzdj meg a sárkánnyal, mert ha feljõ a nap, sokkal nagyobb az ereje!Felpattan Ambrus a lovára, kihúzza a kardját, jõ szembe a hétfejû sárkány is. Hét fejébõl csak úgy okádta a lángot, s messzirõl ordította:- Tudtam, hogy eljössz, Ambrus királyfi!- No, ha tudtad, itt vagyok.S azzal egy csapásra három fejét vágta le. Nagyot ugrik a táltos, s más oldalról is nekivág Ambrus, s második vágásra ismét leesik három feje. A hetedik feje még ott maradt, mert abban volt az igazi ereje s az ördöngössége.- No, még egyszer, gazdám! - biztatta a táltos.S egy csapásra lehullott a sárkánynak a hetedik feje is. Hét paripa volt a hétfejû sárkány alatt. Azt a hét paripát mindjárt pányvára fogta Ambrus, s bekötötte a korcsma istállójába.Fölébrednek reggel az idõsebb királyfik, mennek a rézhídra, s hát ott fekszik a sárkány, s csakúgy sétálnak ki a gyomrából a legények. Összenéznek, csudálkoznak, vajon ki ölhette meg a sárkányt.- Én nem - mondotta a legidõsebb királyfi.- De biz én sem - mondotta a középsõ.- No, akkor bizonyosan az a vitéz ölte meg.Visszamennek a korcsmába, ott találják Ambrus királyfit.- Ugye, te ölted meg a hétfejû sárkányt?- Mit tagadnám, én öltem meg. Ott az istállóban a hét paripája. Nektek adom, legyen a tietek.A királyfik nagyon megörültek a hét szép paripának, aztán mind a hárman lóra kaptak, s úgy vágtattak az ezüsthídhoz. Azalatt lakott a nyolcfejû sárkány. Az ezüsthíd mellett is volt egy korcsma, oda beültek a királyfik. A két idõsebbik elaludott, akkor ébredtek fel, mikor a nap besütött az ablakon, de Ambrus királyfit jó hajnalban felkeltette a lova. Megölte a nyolcfejû sárkányt is. Annak is volt nyolc lova, s azt a nyolc lovat is a bátyjainak ajándékozta.Még aznap estére az aranyhídhoz vágtattak. Ott lakott a kilencfejû sárkány. A kilencfejû sárkányt is megölte Ambrus királyfi még napfölkelte elõtt. Annak is volt kilenc paripája, s mind a kilencet a bátyjainak ajándékozta. Nekik adta még a táltos lovat is, csak menjenek vele. Tudta õ jól, hogy hazaviszik. Még most sem mondta meg, hogy ki s mi õ.Amint a bátyjai elbúcsúztak, s jó messzire vágtattak, fogta magát, keresztülbucskázott a fején, s nyúllá változott. Mert tudjátok meg, hogy Ambrus királyfit a keresztanyja, az a tündérasszony, megtanította mindenféle ördöngösségre. Az aranyhídtól nem messze volt egy gyémántpalota, abban lakott mind a három sárkánynak a felesége. Ebbe a palotába ment fel Ambrus királyfi, nyulacska képében. A három asszony éppen együtt ült, keseregtek a sárkányok pusztulásán. Beugrik a nyulacska, s hopp, a hétfejû sárkány feleségének az ölébe szökik. Az asszony megsimogatja a nyulacskát, s azt mondja:- Megölé az uramat Ambrus királyfi, de lesz is olyan döghalál a világon, amilyen még nem volt. Mert úgy tudjátok meg - mondotta a másik két asszonynak -, hogy még ma körtefává változom, s olyan szagos körte terem rajtam, hogy hetvenhét mérföldrõl is megérzik a szagát, s aki abból eszik, szörnyû halálnak halálával hal meg. Csak valahogy Ambrus királyfi meg ne lássa, mert ha õ a kardjával gyökerembe vág, elszáradok, s nem lesz döghalál.Akkor a nyulacska általugrott a nyolcfejû sárkány feleségének az ölébe. Megsimogatta ez is a nyulacskát, s mondta:- Hiszen lesz döghalál, azt én is mondhatom. Mert én meg olyan kúttá változom, hogy annak nyolcfelé folyik a vize, s aki csak egy cseppet is iszik abból, halál fia. Csak Ambrus királyfi bele ne szúrjon a kútba, mert akkor kiszáradok, s nem lesz döghalál.Most a nyulacska a kilencfejû sárkány feleségének az ölébe ugrott. Megsimogatta ez is, s mondta:- Vagy lesz döghalál, vagy nem miattatok, de én kipusztítom az egész világot, mert én kilencágú szederinná változom, széjjelfutok az egész világon, mindenki megbotlik bennem, s meg is hal mindjárt. Csak valahogy Ambrus királyfi el ne vágjon, mert ha csak két ágamat elvágja, elszáradok egészen, s nem lesz döghalál.Na, a nyulacskának sem kellett több. Leugrott az asszony ölébõl, s szaladott ki az ajtón. De amint éppen kiugrott, jött vele szembe a három sárkány anyja, egy vén boszorkány. Ez csak rávetette a szemét, s mindjárt megismerte Ambrus királyfit. Összecsapta a kezét, nagyot sikoltott, s mondta a menyeinek:- Tudjátok, hogy ki volt itt? Ambrus királyfi volt ez!Egy szót sem szólt többet, szaladott a nyulacska után. De szaladott a nyulacska is, mint a veszedelem. Egyet ugrott, kettõt szökött, utolérte a bátyjait. Ott a fején keresztülbucskázott, megint Ambrus királyfi volt, s felült a táltos lovára.- Szaladjunk, fiúk, mert különben vége az életünknek!Visszanéznek a királyfik, s hát csakugyan repült utánuk a boszorkány a seprõnyélen, tátogatta rettentõ nagy száját, s olyan nagy szelet csapott, hogy a királyfiakat majd leverte a ló hátáról.Vágtatnak, vágtatnak a királyfik, de már úgy eltikkadtak a szomjúságtól, hogy a híja volt, meghaljanak. S íme, egyszerre csak mit látnak? Az út szélén állott egy szép körtefa. Földig húzták az ágait a piros körték, s az orrukat csak úgy megcsapta a jó körteszag.- Álljunk meg, szakítsunk csak egy körtét! - mondotta a legidõsebb királyfi.- Hozzá ne nyúljatok - kiáltott Ambrus királyfi -, mert mindjárt szörnyethaltok!Abban a pillanatban belevágott kardjával a fa gyökerébe, s a fa egyszeriben kiszáradott.Továbbnyargaltak, s a kúthoz értek. A két idõsebb királyfi inni akart a kútból, de Ambrus királyfi beleszúrt a kardjával, s a víz egyszeriben vérré változott.Vágtattak tovább. Legelöl Ambrus királyfi, s amint a szederint megpillantotta, kettõt elvágott. Abban a pillanatban elszáradott mind a kilenc ága. Aközben a vén boszorkány csak repült, repült utánuk a seprõnyélen. Már szinte utol is érte õket. De áldott szerencsére az út mellett volt egy kovácsmûhely, Ambrus leszökött a lováról, s azt mondta:- Ti csak menjetek. Úgysem titeket kerget a boszorkány; én majd elbújok ebben a kovácsmûhelyben.Bemegy Ambrus a kovácsmûhelybe, s mondja a kovácsnak:- Hallja-e kend, kovácsmester, rejtsen el a mûhelyében, s két esztendeig ingyen verem a vasat.A kovács szívesen ráállott, elrejtette Ambrus királyfit. Mikor a boszorkány bejött a mûhelybe, s kérdezte, hogy nem látott-e ilyen meg ilyen királyfit, azt mondta:- Nem láttam én soha világéletemben semmiféle királyfit.A boszorkány nagy haraggal elment. Hanem a kovácsmûhelyben szörnyû meleg volt, s Ambrus királyfi estefelé egy kicsit kiment az erdõbe. Amint jár-kél az erdõben, egyszerre csak látja, hogy jõ vele szemben egy kis kocsin egy rettenetes csúnya vén banya. A kocsi elé két macska volt fogva.- Ejnye, de szép lovai vannak kendnek, nénémasszony - mondja Ambrus királyfi.- Meghiszem azt - mondja a vén banya -, hátha még látnád, milyen jó futók. Gyere, ülj ide mellém! Úgy meghordozlak, hogy világ végéig megemlegeted.Mit gondolt, mit nem Ambrus királyfi, fogja magát, ráült a kocsira. Hiszen csak az kellett a vén banyának, aki nem volt más, mint a három sárkány anyja. A macskák közé csapott az ostorával, s hej, uramistenem, nekiiramodtak a macskák, s vágtattak árkon-bokron át, hol a földön, hol a levegõben, s egyszerre csak hupp! leszöknek egy likon. Ott voltak a poklok országában.- No, Ambrus királyfi - mondotta a vén boszorkány -, most a kezembe kerültél. Innét ki nem szabadulsz, amíg engem feleségül nem veszel.- Hát akkor itt is maradok - mondotta Ambrus királyfi.Azzal megfogta Ambrus királyfit, bevitte egy fekete toronyba. A fekete toronynak volt hét vasajtaja, s mind a hetet reá zárta.Búsult szegény Ambrus királyfi, majd felvetette a nagy erõs búbánat. A vén boszorkány mindennap meglátogatta, s megkérdezte:- Akarsz-e a hazádba kerülni, Ambrus királyfi?- Egyedül igen, de veled sohasem, te vén boszorkány.Volt a vén boszorkánynak egy szobaleánya, az is el-eljárt a boszorkánnyal a fekete toronyba, s ez a leány egyszer a boszorkány nélkül is elment Ambrus királyfihoz, s azt mondta neki:- Hallod-e, Ambrus királyfi, vedd el feleségül a vén boszorkányt, s majd meglátod, minden jóra fordul. Te is megszabadulsz a poklok országából, én is megszabadulok, mert tudd meg, hogy én is király leánya vagyok. Az apám országa éppen a poklok kapuja mellett van. Onnét raboltak el az ördögök, amikor egyszer arra sétáltam.Hát jól van, Ambrus királyfi megfogadja a leány tanácsát, feleségül veszi a vén boszorkányt, s ahogy feleségül vette, kezdett neki hízelegni.- Látod-e, megmondhatnád nekem, hogy honnét van ez a te hosszú életed s ez a te erõd? Ne félj, nem akarok rosszat, csak én is szeretnék olyan hosszú életû s olyan erõs lenni.A vén boszorkány hitt az Ambrus királyfi szavának, s elmondta, hogy van az erdõben egy vadkan, annak a vadkannak a fejében egy nyúl, a nyúlnak a fejében egy galamb, a galambnak a fejében egy iskátulya, az iskátulyában van egy fekete meg egy fényes bogár. A fekete bogárban van az élete, a fényes bogárban az ereje.De bezzeg hogy ment másnap jókor reggel Ambrus királyfi az erdõbe, megleste a vadkant, meglõtte. Vadkan fejét kettéhasította, kiugrott belõle a nyúl. Annak is kettéhasította a fejét. Nyúl fejébõl kiröppent a galamb: kettéhasította a fejét. Abban volt az iskátulya. Annak a födelét szépen kinyitotta, s a fekete s a fényes bogarat összeroppantotta. Mire visszatért, ki volt terítve a vén boszorkány.- No - mondja Ambrus királyfi a leánynak -, a boszorkány elpusztult, de hogy kerülünk ki innét?- Ne búsulj semmit - mondotta a leány. - Nézd, van itt a falban egy fekete szekrény, abban a szekrényben egy aranyvesszõ. Ezzel a vesszõvel csak meg kell suhintani ezt a palotát, s mindjárt aranyalma lesz belõle. Azután felülünk a boszorkány kocsijára. Csak meg kell suhintani az aranyvesszõvel a két macskát, s úgy kirepítnek innét, mintha itt sem lettünk volna.Csakugyan úgy lett minden, amint a lány mondotta. Egy szempillantásra kikerültek a poklok országából, éppen a leány hazájába. Ott az aranyalmát megsuhintották az aranyvesszõvel, s lett olyan szép palota, hogy csudájára jártak az egész világról.Még meg sem melegedtek az aranypalotában, hírül adták a leány apjának meg az Ambrus királyfi apjának, hogy hazakerültek. Összecsõdítették az egész atyafiságot, papot hívtak, nagy lakodalmat laktak, s még ma is élnek, hogy ha meg nem haltak. 