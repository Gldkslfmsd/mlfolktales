Story Title: A kóró és a kis madár
Story ID (from ATU-website): 5769
ATU Classification Number: UNKNOWN

Egyszer egy kis madár rászállott egy kóróra, s mondta neki:- Ringass engem, kóró!Mondta a kóró:- Biz én nem ringatlak, eleget ringattalak már.Megharagudott a madárka, repült a kecskéhez, s kérte:- Kecske, rágd meg a kórót, mert nem akar ringatni engemet.- Biz én nem rágom meg, mert eleget rágtam én már - felelt a kecske.Repült a madár a farkashoz, s kérte:- Farkas, edd meg a kecskét, mert nem akarja a kórót megrágni, kóró pedig nem akar engem ringatni.- Bizony nem eszem én - felelt a farkas, ettem én már kecskét eleget.Berepült a madár a faluba, s kérte a falut:- Falu, lõdd meg a farkast, mert nem akarja megenni a kecskét, kecske nem akarja megenni a kórót, kóró nem akar ringatni engem.- Bizony nem lövöm én, lõttem én már farkast eleget.Most a madárka elrepült a tûzhöz, s kérte a tüzet:- Tûz, égesd meg a falut, mert nem akarja meglõni a farkast, farkas nem akarja megenni a kecskét, kecske nem akarja megrágni a kórót, s kóró nem akar ringatni engem.- Biz én nem égetem, égettem én már eleget - mondotta a tûz.Hej, istenem, mit csináljon a madárka, elrepült a vízhez szörnyû haragjában.- Víz, oltsd el a tüzet, tûz nem akarja elégetni a falut, falu nem akarja meglõni a farkast, farkas nem akarja megenni a kecskét, kecske nem akarja megrágni a kórót, kóró nem akar ringatni engem.Mondja a víz:- Biz én nem oltom, oltottam én már eleget.Repült a madárka az ökörhöz, s kérte:- Ökör, idd meg a vizet, víz nem akarja eloltani a tüzet, tûz nem akarja elégetni a falut, falu nem akarja meglõni a farkast, farkas nem akarja megenni a kecskét, kecske nem akarja megrágni a kórót, kóró nem akar ringatni engem.Az ökör feleli:- Bizony nem iszom én, ittam én már eleget.Istenem, istenem, hová, merre forduljon szegény kis madárka! Fordult a járomhoz, s kérte:- Járom, törd fel az ökör nyakát, ökör nem akarja meginni a vizet, víz nem akarja eloltani a tüzet, tûz nem akarja elégetni a falut, falu nem akarja meglõni a farkast, farkas nem akarja megenni a kecskét, kecske nem akarja megrágni a kórót, kóró nem akar ringatni engem.Mondta a járom:- Bizony nem töröm én fel, feltörtem én már elégszer.Hát, most már igazán merre menjen, hová forduljon a madárka? Õ bizony egyet gondolt, s elment a szúbogárhoz, s kérte szépen:- Szú, edd meg a jármot, mert járom nem rontja fel az ökör nyakát, ökör nem issza meg a vizet, víz nem oltja el a tüzet, tûz nem égeti el a falut, falu nem lövi meg a farkast, farkas nem eszi meg a kecskét, kecske nem rágja meg a kórót, kóró nem ringat engem.No, a szúbogár meghallgatta a kis madár kérését. Szú megette a jármot, járom feltörte az ökör nyakát, ökör megitta a vizet, víz eloltotta a tüzet, tûz elégette a falut, falu meglõtte a farkast, farkas megette a kecskét, kecske megrágta a kórót, kóró ringatta a madárkát, s még mai napig is mind ringatja. 