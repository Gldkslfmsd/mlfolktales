Story Title: Kolontos palkó
Story ID (from ATU-website): 5842
ATU Classification Number: UNKNOWN

Volt egyszer egy szegény ember, s annak egy fia, Kolontos Palkó volt a neve. Azért hívták Kolontos Palkónak, mert kolontosság, bolondság volt minden szava, tette. Az apja eleget kínlódott, bajlódott Palkóval, de hiába, észt nem verhetett a fejébe. Sokat búsult a szegény ember, hogy mi lesz a fiával, ha õ meghal, s addig búsult, tûnõdött ezen, hogy egyszer csakugyan meghalt, s Palkóra nem hagyott egyebet egy szamárnál. Ez volt a szegény embernek az egész gazdagsága.Hát most mit csináljon Kolontos Palkó? Kenyér nem volt az asztalfiában, a szeme zöldet, vöröset látott, annyit éhezett. Õ bizony egyet gondolt, felült a szamarára, s elindult világgá. Gondolta magában: lesz, ahogy lesz, majd ád az Isten jó szerencsét.Megy, mendegél Palkó a szamáron, s egyszer beér egy nagy erdõbe. Nem ment a rendes úton, csatangolt erre-arra, összevissza, mindenfelé. Amint az erdõben kóvályogna, meglát egy öregasszonyt, s köszönti:- Adjon isten jó napot, öreganyám!- Köszönd, hogy öreganyádnak szólítottál - mondotta az öregasszony -, mert különben kiszedtem volna mind a harminckét fogadat!Hej, gondolta magában Palkó, ez bizonyosan valami boszorkány lesz. Na, ezt csakugyan el is találta, mert a vénasszony boszorkány volt.- Öreganyám - kérdi Palkó -, nem mondaná-e meg nekem, hogy merrefelé találok ki ebbõl az erdõbõl?Az öregasszony, aki éppen egy csomó gallyat gyûjtött volt össze, azt mondta Palkónak:- De bizony megmondom, még az útba is beleállítlak, ha ezt a csomó gallyat felkötöd a hátamra.- Én jó szívvel, hogyne kötném - ajánlkozott Palkó. Azzal lepattant a szamaráról, s felkötötte az öregasszony hátára a gallyat, de úgy, hogy egyben odakötötte az asszonyt egy nagy fához. Indulni akar az asszony, s hát nem tud menni, meg van kötve.- Hej ördögadta, ebugatta legénye, a fához kötöttél, ugye?! No, ezért megátkozlak, hogy a szamarad mindig azt mondja, amit te mondasz!Ahogy ezt mondta a vén boszorkány, egyszeriben fekete macskává változott, kibújt a kötélbõl, aztán ott termett elõtte egy kicsi szekérrel tizenkét egér, a fekete macska felkapott rá, s úgy eltûnt egy szempillantás alatt, mintha a föld nyelte volna el.Kolontos Palkó nagyot kacagott ezen, hogy csak úgy zengett az erdõ a kacagásától.- Na, ez ugyan jól megátkozott engem - kacagott Palkó -, hiszen hadd mondja a szamaram, amit én mondok, mi károm lehet abban!Azzal felült a szamarára, és szólott neki:- Gyí, csacsi!Mondotta a szamár is:- Gyí, csacsi!- Hallod-e, nem én vagyok a csacsi, hanem te!Mondta a szamár:- Hallod-e, nem én vagyok a csacsi, hanem te!- Te szamár - kiabált Palkó -, ne feleselj velem, mert Isten istenem ne legyen, úgy a füled közé vágok, hogy a másvilágon is megemlegeted!Úgy, ahogy Palkó mondotta, szóról szóra utána mondotta a szamár. Hej, megmérgelõdik Palkó, leszökik a szamárról, jól oldalba kenegeti a botjával. De bezzeg a szamár sem maradt adósa, s úgy megrúgta Palkót, hogy nyakig esett bele egy nagy pocsolyába.Megijedt Palkó, kiabált torkaszakadtából:- Segítség, segítség!Kiabált a szamár is:- Segítség, segítség!Történetesen éppen arra járt három favágó ember, odaszaladnak, s Palkót nagy nehezen kihúzzák a pocsolyából.- Hát a másik ember hol van? - kérdik a favágók.- Miféle másik ember?- Hallottuk, hogy egy másik ember is kiabált - mondták a favágók.- Hehehe - röhögött Palkó -, hiszen az a szamaram volt!- Ej, aki áldója van - szedtevettéztek az emberek -, hát még te csúfolkodol velünk! Gyere csak a bíró elé, éppen most öltek meg egy gazdag kereskedõt, bizonyosan te voltál a gyilkosa.Bekísérik Palkót a városba, bíró elé állítják, s a bíró nagy hirtelen ki is mondja az ítéletet, hogy fel kell akasztani, mert bizonyosan õ ölte meg azt a kereskedõt, akinek gyilkosát addig nem találták.Abban a városban lakott a király is, az is kiment a vesztõhelyre, hadd lássa saját szemével, hogy csinálják az igazságot.Odakísérik Palkót az akasztófa alá, s ott azt kérdi tõle a bíró:- No, van-e még valami kívánságod?- Nincs nekem egyéb kívánságom - mondta Palkó -, csak vezessék ide a szamaramat, hadd búcsúzzak el tõle.Mikor a szamarat odavezették, Palkó a király felé fordult, letérdelt, s úgy kérte a királyt:- Pardon, grácia árva fejemnek, felséges királyom, mert igazán ártatlan vagyok!Abban a pillanatban letérdelt a szamár is, s elbõdült:- Pardon, grácia árva fejemnek, felséges királyom, mert igazán ártatlan vagyok!De lett erre szörnyû álmélkodás. Még a királynak is szeme-szája tátva maradt, mert sok csudaállatot látott jártában-keltében, látott még szamarat is, különbnél különbeket, de még olyat nem, aki az ember beszédjét utánamondja.Bezzeg hogy megkegyelmezett egyszeriben Kolontos Palkónak, az udvarába vitette, s megtette fõ-fõ udvari bolondnak. Attól a naptól fogvást úri dolga volt Palkónak is, a szamarának is. Élnek-e, halnak-e most is, nem tudom, de hogy Kolontos Palkó-s szamarak elegen vannak a világon, azt jól tudom.Itt a vége, fuss el véle! 