Story Title: Az aranytollú madár
Story ID (from ATU-website): 5820
ATU Classification Number: UNKNOWN

Hol volt, hol nem volt, hetedhét országon is túl, még az üveghegyeken is túl; volt egyszer egy fiatal király, s annak egy szép felesége.Még egy esztendeje sem múlt a házasságuknak, háborút üzent a szomszéd ország királya, s a fiatal király keserves könnyhullatások közt elbúcsúzott a feleségétõl, s ment a háborúba.Telt-múlt az idõ, a háború sokáig tartott, s azalatt a királynét két aranyhajú gyermekkel áldotta meg az Isten. Fiú volt az egyik, leányka a másik. De a királyné meg sem láthatta szívérõl szakadt drága gyermekeit, mert az a vénasszony, akit a király a felesége mellett hagyott, amíg oda lesz a háborúba, éjnek idején, amint a gyermekek megszülettek, kilopta õket a palotából, beletette egy kosárba, elvitte az erdõbe, s ottan egy fa alá letette.Reggelre visszatért az öregasszony, s mondja neki a királyné:- Jaj, hallgasson ide, öreg szülém, milyen csudálatos álmot láttam az éjen! Azt láttam álmomban, hogy két aranyhajú gyermekkel áldott meg az Isten.Mondotta az öregasszony:- A bizony elég csudálatos álom, felséges királyné, mert be is teljesedett az álma, de visszafelé. Nem megáldotta az Isten, hanem megverte, mert két szörnyeteg teremtést találtam az ágyában, s hogy meg ne irtózzék tõlük, ha felébred, elvittem az erdõbe, s ott elpusztítottam.Sírt a szegény királyné, hogy õt az Isten így megverte, de aztán mégiscsak köszönte az öregasszony jóságát. Ha már úgy volt, ahogy volt, s csakugyan szörnyeteg teremtésekkel verte meg az Isten, jobb volt, hogy meg sem is látta, s még jobb, hogy a király nem látja meg - ne is tudjon róluk.Hej, pedig ha tudta volna, hogy a vénasszony boszorkány volt valóképpen, s azt szerette volna, hogy a király az õ leányát vegye feleségül! De a királyné errõl semmit sem tudott.Hát azalatt az erdõben mi történt? Az történt, hogy ahová a gyermekeket letette a boszorkány, arra ment egy fehér szarvas, szarvánál fogva fölvette a kosarat, s vitte a gyermekeket az erdõn át. Ment, mendegélt a szarvas, aztán megállott egy csorgós kútnál, ott háromszor egymás után nagyot bõdült, hogy csak úgy zengett belé az erdõ.Egyszerre csak honnét, honnét nem elõlibben egy tündérleány, lekapja a kosarat a fehér szarvas szarváról, és eltûnt a sûrû rengetegben. Ez a tündérleány az erdõk leánya volt. Ott lakott az erdõben, mégpedig gyémántpalotában, egyes-egyedül. No, most már nem volt egyedül.Örült is a gyermekeknek, hogy nem találta helyét nagy örömében. Úgy dajkálta õket, mintha édesgyermekei lettek volna.Telt-múlt az idõ, a gyermekek már hétesztendõsek voltak, s egyszer az erdõk leánya elküldi a fiút egy korsóval, hogy hozzon vizet a csorgós kútról, de meghagyta erõsen, hogy sokáig ne maradjon, siessen vissza a palotába; a korsóra pedig úgy vigyázzon, mint a szeme fényére.Elmegy a fiú a csorgós kúthoz, s amint éppen vizet akarna meríteni, látja, hogy egy aranytollú madárka mind ott repked fölötte. Mindjárt félbehagyta a vízmerítést, szerette volna megfogni a madarat, kapkodott utána a kezével, a kalapjával, még a korsójával is, de hiába, az aranytollú madár csak ingerkedett vele. Meg-megcsapta a szárnyával a fiú arcát, s mikor éppen meg akarta fogni, huss! följebb reppent. Aztán ismét lecsapott a madárka, csalogatta a fiút, addig s addig, hogy a fiú utána dobta a korsót. Haj, istenem, de lett erre sírás! Most õ mit tudjon csinálni? Ha korsó nélkül megy haza, megveri az anyja!Ezalatt az erdõk leánya nem tudta elgondolni, hová maradhat ilyen sokáig a fiú, utána küldötte a kisleányt, de ennek is egy korsót adott a kezébe, s ugyancsak a lelkére kötötte, hogy egy szempillantás alatt mind a ketten otthon legyenek.Odamegy a kisleány, s hát a testvére sír keservesen.- Hát te miért sírsz?- Jaj, hogyne sírnék, lelkem, testvérem! Látod azt a szép aranytollú madarat? Meg akartam fogni, s eltörött a korsóm.Abban a pillanatban ismét lecsapott az aranytollú madár, s meglegyintette a kisleány arcát.- Jaj de szép! Jaj de szép! - kiáltott a kisleány, s utánakapott a madárnak. De ahogy utánakapott, puff! kiesett a korsó a kezébõl, s eltört az is. De még csak most volt igazi sírás, de olyan, hogy aki hallja történetesen, megesik a szíve rajtuk.- Jaj, édes Istenem - sírtak a gyermekek -, most hogy menjünk vissza az anyánkhoz?!Amint így keseregnek, egyszerre csak megszólal a madár:- Ne sírjatok, gyerekek! Az, aki titeket felnevelt, nem édesanyátok. A ti édesanyátok ezen a rengeteg erdõn túl lakik, s ennek az országnak a királynéja. Csak gyertek mindenütt utánam, amerre én repülök. Nem viszlek egyenesen haza, mert még valamiképpen elpusztítana az a boszorkány, aki az erdõbe hozott, de ne búsuljatok, majd reátok talál a ti édesszülétek.Repült a madár keresztül az erdõn szép csendesen, s mentek utána a gyermekek. Mikor aztán az erdõ széléhez közeledtek, egyszerre csak lecsapott a madár a földre, s mondotta a gyerekeknek:- Gyertek ide, gyertek! Ezt az almát s ezt a vesszõt vegyétek fel!Odaszaladtak a gyermekek, s hát uramteremtõm, mi van ott: egy gyémántalma s mellette egy aranyvesszõ!Az egyik felveszi az almát, a másik a vesszõt, aztán a madár továbbszáll, a gyermekek meg mindenütt utána. Kiérnek az erdõbõl, rengeteg nagy pusztaságra érnek, rengeteg nagy pusztaságnak a közepén leszáll az aranytollú madár, s mondja a gyermekeknek:- No, gyerekek, ezt az almát üssétek meg a vesszõvel, s olyan gyémántpalota kerekedik ide, hogy csudájára jár majd az egész világ. A palota hetvenhetedik szobájában egy képet találtok a falon, az az édesapátok s édesanyátok képe lesz. Azt a képet sûrû fátyollal takarjátok le, majd eljõ aztán az apátok s az anyátok, s megkérdik tõletek, hogy mi van a fátyol alatt. Ti csak mutassátok meg bátran, abból rátok ismernek, s minden jóra fordul.Többet nem mondott az aranytollú madárka. A gyermekek megköszönték irántuk való jóságát, s azzal az aranytollú madár visszarepült a rengeteg erdõbe.Amint a madár elrepült, a gyermekek letették a gyémántalmát a földre, rásuhintottak az aranyvesszõvel, s ím, kerekedett belõle egy olyan gyémántpalota, hogy szemük-szájuk tátva maradt a csodálkozástól.Fölmennek a gyémántgarádicsokon, végigsétálnak a szobákon, de mi minden volt azokban a szobákban, Istenem, azt emberi száj nem tudná elmondani. Aranylócák, gyémántalmáriomok, ezüstasztalok, ezüstasztalokon aranytálak s poharak, s volt étel-ital, minden, ami jó, megenni való. Maradhattak itt, akár örök életükre, a sok drága jóból ki nem fogynak soha. Eltelt egy hét, el talán kettõ is, amíg minden szobát bejártak, s míg mindent jól megcsudáltak, úgy értek a hetvenhetedik szobába, a legutolsóba. Abban nem volt egyéb a képnél.Jaj, édes Istenem, de megörültek ennek a képnek! Csókolták százszor, ezerszer, aztán sûrû fátyollal szépen betakarták, s többet nem volt nyugodalmuk, várták éjjel-nappal az édesanyjukat s az édesapjukat.Eközben nagy híre ment a gyémántpalotának, jöttek a csudájára mindenfelõl. Mindenki jött, csak a király nem.Hanem addig beszéltek a fülébe az udvarbeli népek, hogy így, hogy úgy, nézze meg, mert olyan szép palotát világon való életében még õ sem látott - hogy õ is elszánta magát a palota látására. Észrevette ezt a boszorkány, megsejdítette a gonosz lélek, hogy abban a palotában a király gyerekei laknak, s most azon kezdett mesterkedni, hogy a királyt visszatartsa. Fogta magát, valami port vetett a király kávéjába, s a király attól olyan rosszul lett, hogy nem mehetett el, pedig már elé is állott volt a hatlovas hintó.Mondja a boszorkány a királynak:- Ó, hagyja el, felséges királyom, minek is menne oda, majd én elmegyek, megnézem, s szegrõl-végre mindent elmondok felségednek.- Jól van - mondja a király -, hát eredj, nézd meg.Elmegy a vén boszorkány a hatlovas hintón, behajtat a palota kapuján, a gyermekek elébe mennek, s fogadják nagy tisztelettel. Járnak-kelnek a kertben, mindent megmutogatnak a vén boszorkánynak; aztán felvezetik a palotába, végigvezetik a szobákon, csak éppen a hetvenhetedikbe nem vezették be."Ördög fajzatjai - mormogta magában a vén boszorkány -, tudom, hogy mit rejtegettek ottan, de csak várjatok!" Aztán kimentek a palotából, s mikor leértek a kertbe, azt mondja a vén boszorkány:- Hiszen szép, szép a palota, szép a kert is, de akkor volna csak igazán szép, ha idehoznátok a világ zengõ fáját.Többet nem szólt a boszorkány, elhajtatott, mint a fergeteg, s a gyerekek magukra maradtak, de ettõl a pillanattól kezdve a fiúnak nem volt nyugodalma.Azt mondta a húgának:- Egy életem, egy halálom, addig meg nem nyugszom, míg a világ zengõ fáját meg nem találom.Hiába beszélt a húga, hogy ne menjen, van elég fa az õ kertjükben, szebbnél szebb, a fiúnak nem volt maradása: elindult hetedhét ország ellen.Ment, mendegélt a királyfi hegyeken-völgyeken által, hét nap hét éjjel meg sem állott, s akkor ért egy fekete várba. Ennek a várnak a kapuja elõtt egy nagy fekete ördög állott strázsát. Rákiált a királyfira:- Hé, megállj! Ki vagy?! Mit akarsz?!Mondja a királyfi:- Én a világ zengõ fáját keresem, nem tudna-e kend útbaigazítani?Mondotta az ördög:- Sok mindent láttam s hallottam, de a világ zengõ fájának hírét sem hallottam. De innét hét mérföldre van még egy ilyen fekete vár, az elõtt az egyik bátyám áll strázsát, menj oda, hátha útbaigazít.Továbbmegy a királyfi, elér ahhoz a fekete várhoz, s hát csakugyan ott áll a kapuja elõtt egy nagy fekete ördög, s rákiált az is:- Hé, megállj! Mit akarsz?!Mondja a királyfi, hogy mit akar.- Hírét sem hallottam, fiam. Talán a bátyám tud róla. Eredj, megtalálod hét mérföldre innét, az is strázsát áll egy ilyen vár elõtt, mint én. Az mindent tud, kérd meg szép szóval, talán útbaigazít.Megy a királyfi a harmadik várhoz, de már messzirõl megfenyegette az ördög.- Ide ne jöjj, ha az életed kedves!- De ha már eddig eljöttem - mondotta a királyfi -, egy életem, egy halálom, nem fordulok vissza.Ment nagy bátran az ördög elé, köszöntötte illendõképpen.Rákiált az ördög:- Mondtam, úgy-e, hogy ne jöjj ide?! Mit akarsz?Mondotta a királyfi szelíden:- Ne haragudjék, kend, a világ zengõ fáját keresem, ha tudja, merre van, igazítson útba, ha nem tudja, Isten áldja, megyek tovább.Tetszett az ördögnek ez a bátor beszéd, és azt mondotta a királyfinak:- Megállj, fiam, megállj! Jó helyen kereskedel: itt van a világ zengõ fája ebben a várban. Csak vidd el, ha embere tudsz lenni, én már úgyis meguntam a zengését. Nesze, itt egy aranyvesszõ, ezzel sújtsd meg a vár hetedik kapuját, arra a kapu megnyílik, te szaladj be, ne nézz se jobbra, se balra; hívnak, csalogatnak szebbnél szebb asszonyok s leányok, hogy maradj ott, de te se rájuk ne nézz, se rájuk ne hallgass, hanem szaladj a kert közepére, ott van a világ zengõ fája, színarany az ága, levele, mindene, s olyan szép nótákat zeng, hogy a szíved majd meghasad belé, de te meg se állj, hanem háromszor kerüld meg visszafelé, aztán szaladj ki, ahogy tudsz, mert ha az orrod elõtt becsapódik a kapu, ott maradsz örök életedre.A királyfi mindenben megfogadta az ördög szavát. Bement a várba, s szaladtak elébe a szép asszonyok s lányok, hívták, csalogatták édes szóval, de õ meg sem állott, félre sem pillantott, futott egyenest a világ zengõ fájához, háromszor megkerülte visszafelé, aztán, uccu neki, vesd el magad! ki a várból, mintha szemét vették volna ki. Éppen jókor ért ki, mert mindjárt becsapódott a kapu rettentõ döndüléssel - ott is maradt a csizmája sarka.Ment a királyfi, meg sem állott hazáig, s hát mire hazaért, ott volt a kert közepében a világ zengõ fája. Zengett-zúgott, elhallott a zengése messze földre, s jöttek a népek mindenfelõl, látni s hallani a nagy csudát.Meghallotta a fa hírét a király is.- No - mondotta -, most már csakugyan elmegyek.De az az istentelen boszorkány megint valami port kevert a kávéjába, s a királynak most is otthon kellett maradni. Akkor bement hozzá a boszorkány, s mondotta:- Én nem is tudom, minek kívánkozik felséged az után a fa után. Majd én megnézem minden ága-bogát, levelét, s amit láttam, mindent elmondok felségednek, tövirõl hegyire.Hát jól van, a király otthon maradt, a boszorkány elment. A gyermekek fogadják s mutatják nagy örömmel a világ zengõ fáját. Majd megpukkadt a boszorkány a bosszúságtól, de jó arcot mutatott, s mondta a királyfinak:- No, ez igazán szép fa, de még csak az volna a szép, ha ezen a fán énekelne a világ szépen szóló madara.Ahogy elment a vén boszorkány, indult a királyfi is. Egyenesen azon az úton ment, ahol elõször járt. Ment az elsõ fekete várhoz, onnét az ördög utasította a másodikhoz; a második a harmadikhoz.- Hát te mit akarsz itt megint? - kérdezte az ördög.Mondotta a királyfi:- Én a világ szépen szóló madarát keresem, ugyan bizony, hallotta-e hírét?- Nemcsak hírét hallottam, hallom a hangját is mindennap. Meg is untam már, vigyed, ha tudod. Megtalálod a várnak a nyolcadik szobájában. Abban a szobában annyi az aranykalitka, hogy esztendeig sem gyõznéd megszámlálni. Ezekben a kalitkákban szebbnél szebb aranytollú madarak énekelnek, de te ezekre rá se nézz, mert a világ szépen szóló madara rozsdás kalitkában van, s ha amiatt ott hagynád, bizony mondom neked, élve nem kerülsz ki a várból.Fogadkozik a királyfi, hogy így, meg úgy, nem bánja; tõle ugyan ellehetnek a többi madarak, rájuk sem néz. Hanem mikor bement a nyolcadik szobába, amennyi madár volt, mind énekelt, csak az nem, melyik a rozsdás kalitkában volt.Gondolja a királyfi: "Ej ez nem lehet a világ szépen szóló madara."Hirtelen lekapott találomra egy kalitkát, s szaladott ki az udvarra, de ott meg is állott mindjárt, mintha odacövekelték volna. Amint az udvarra ért, egyszeriben kõbálvánnyá változott.Várja, várja a királykisasszony a bátyját, de hiába várja. Õ bizony, mit gondol, mit nem magában, bezárja a gyémántpalotát, s elindul a bátyja után. Ment egyenesen azon az úton, ahol a bátyját elindulni látta, s addig ment, mendegélt, míg az elsõ fekete várhoz nem ért. Ott állott az ördög most is, és megszólította a leánykát:- Hát te hol jársz itt, ahol a madár se jár?- Jaj, ne is kérdje, ördög bácsi! A bátyámat keresem, aki elment a világ szépen szóló madaráért, s valahol elveszett szegény.Mondta az ördög:- Én láttam, mikor itt elment, beszéltem is vele, de visszajönni csakugyan nem láttam. Eredj a bátyámhoz, hét mérföldre van innét a vára, hátha az többet tud, mint én.Ment a szegény leány, el is ért a második várhoz, de az az ördög sem tudott többet mondani. Ment a harmadikhoz, az már megmondta az igaz valóságot.- Jó helyen jársz, húgocskám! Itt van a bátyád, csak eredj be a várba, megtalálod kõbálvány képében. Ha szavamat nem fogadta, hát úgy vette hasznát. Ha te reám hallgatsz, a világ szépen szóló madarát is megkapod s a bátyádat is megszabadítod. Szaladj be a nyolcadik szobába, akaszd le hirtelen a rozsdás kalitkát, azzal szaladj ki, a kõbálványt háromszor visszafelé kerüld meg, aztán vissza se nézz, szaladj, ahogy tudsz, meg se állj hazáig.Bemegy a királykisasszony, látja a bátyját kõbálvány képében, majd megszakadt a szíve, de mégsem állott meg. Futott a nyolcadik szobába, ott sem nézett sem jobbra, sem balra. Tõle ugyan csilloghattak-villoghattak az aranykalitkák, énekelhettek az aranytollú madarak, csak a rozsdás kalitkát nézte, s amint meglátta, lekapta a szegrõl, szaladt ki, ott kint a kõbálványt háromszor megkerülte visszafelé, s aztán vissza sem nézett, futott ki a vár kapuján. Így is éppen akkor döndült be a kapu, mikor kilépett, oda is szakadt egy darab a szoknyája szélébõl. Ott elbúcsúzott az ördögtõl, el a másiktól, el a harmadiktól, s ím, halljatok csudát, mikor hazaért, már otthon volt a bátyja. Egyszeriben feleresztették a világ szépen szóló madarát a világ zengõ fájára, de olyat még a világ nem hallott, mikor egyszerre zengett a fa s énekelt a madár.Fának a zengése, madárnak az éneke elhallott a világ végére. De jöttek is a népek világ minden tájékáról, annyian jöttek, hogy nem fértek az udvaron, a kertben, a palotában.Mikor a király meghallotta a világ szépen szóló madarának az énekét, kikiáltott a kocsisnak, hogy fogjon be a hatlovas hintóba, meg kell, hogy nézze azt a csudát. Hanem az a vén gonosz lélek harmadszor is megrontotta a királyt. Nagy, nehéz betegség verte le a lábáról, hétszer is kirázta a hideg egymás után.- Lássa, lássa, felséges királyom - mondotta a vén boszorkány -, minek is akart odamenni, bizonyosan amiatt lett beteg. Majd én elmegyek, s megnézem azt a madarat is.Elmegy a boszorkány, megnézi a madarat, s mondja a királyfinak:- No, én igazán nem hittem volna, hogy el tudd hozni a világ szépen szóló madarát. Hátha még a világ ezüsttavát ide tudnád hozni, akkor lenne még csak szép a kerted!Gondolta magában a királyfi: "Hiszen hadd el, elhozom én azt is. Ott van az a tó is, ahol a világ zengõ fája volt, láttam én jól."Harmadszor is elmegy a királyfi, egyenest abba a fekete várba, ahol a világ ezüsttava volt. De hogy biztatták, csalogatták eddig a tündérasszonyok s leányok, hogy nem: mostan közrefogták, cirókálták-morókálták, édes szóval mondogatták:- Maradj itt! Mennyországban sem lesz ilyen dolgod!Egyszer-egyszer megtántorodott a királyfi, de aztán még gyorsabban nekiiramodott, egy szempillantásra megkerülte a tavat visszafelé, azzal ki a várból nagy hirtelen, meg sem állott hazáig, s hát mire hazaért, már ott is volt a tó a világ zengõ fája mellett, úszkáltak, játszadoztak benne a szép aranyhalak.Híre ment a világ ezüsttavának is, de mármost a király sem nem evett, sem nem ivott, csak hogy megláthassa azt a sok csudát.Hiába mesterkedett a boszorkány, befogatott a hintajába, vitte a feleségét is, mentek egyenest a gyémántpalotába.A gyermekek elejükbe mentek, s amint a király meglátta õket, mindjárt mondta a feleségének:- Nézd, feleség, hogy hasonlít reád ez a leányka!- Azám - mondotta a királyné. - Ez a fiú meg szakasztott olyan, mint te.De nem szóltak semmit a gyermekeknek, csak mentek velük, s megnézték a világ ezüsttavát, a zengõ fát, a szépen szóló madarat, aztán fölmentek a palotába, végigsétáltak a szobákon, be a hetvenhetedikbe is.- Hát az alatt a fátyol alatt mi van? - kérdezte a király.A gyermekek szépen levették a fátyolt, s ím, ott látta a király s királyné a maga képét.De még csak most ámultak-bámultak igazán. Mindjárt el kellett mondani mindent a gyermekeknek, amit tudtak. Hej, volt öröm, édes Istenem, de milyen nagy öröm!Egyszeriben vitték a gyermekeket, hintóba ültették, s mentek haza a király palotájába.- Ki a házból, vén boszorkány! - kiáltott a király.Ott mindjárt a ló farkára köttette, a városon végighúzatta, aztán a testét négyfelé vágatta, s úgy szegezték ki a vár négy kapujára.Arra megszólalt a világ zengõ fája s a világ szépen szóló madara, de olyan szépen, olyan ékesen, hogy sírt, aki hallotta. Hét álló hétig állott a vendégség a király házában. A zengõ fa folyton zengett, a szépen szóló madár folyton énekelt, összegyûlt az egész világ, volt nagy tánc, hejehuja, vigasság.Holnap legyenek mind a ti vendégetek! 