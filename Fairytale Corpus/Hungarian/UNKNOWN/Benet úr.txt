Story Title: Benet úr
Story ID (from ATU-website): 5897
ATU Classification Number: UNKNOWN

Azt hiszem, hogy Benet úr ivadéka lehetett Venturnénak, annak a kevély asszonynak, akirõl már meséltem néktek. Venturné gazdag úrasszony volt, s emlékezhettek, hogy míg a fia messze földön hadakozott, hatalmas, nagy várat épített Bereck mellett. Azt mondta szertelen elbizakodottságában, hogy még az Isten sem tudja bevenni az õ várát. Hát az Isten nem is hagyta büntetés nélkül a kevély beszédet: támasztott rettentõ földindulást, égszakadást, s a hatalmas vár összeomlott, akár egy nyomorú kis kaliba. Többet nem is épült föl ez a vár, s a kevély asszony ivadéka, Benet úr, szegény nemes ember módjára, fazsindelyes házacskában lakott, egymagában. De Benet úr amilyen szegény, olyan jószívû volt, kapuja mindig nyitva állott, s utolsó falatját is megosztotta a vendéggel, aki hozzá vetõdött.Történt, hogy egy este, amint egymagában üldögél Benet úr, s talán éppen a régi jó idõkre emlékezett, amikor az õ õseinek várai, nagy uradalmai valának, egy fiatal, diákforma legény állított be hozzá. Köszönt illendõképpen, Mátyás diáknak mondta magát, s szállást kért éjszakára.- Istené a szállás - fogadta Benet úr -, kerülj beljebb öcsém, telepedj le! Látom az arcodról, hogy éhes is vagy, fáradt is vagy.- Bizony mi tagadás, éhes is vagyok, fáradt is vagyok, mert messze földrõl jövök.Csakhamar asztalhoz ültek, de a vacsora bizony sovány volt: egy tál lencse. Gondolta magában Benet úr, mégsem illendõ ilyen sovány vacsorával traktálni meg a vendéget, hamarosan zsírt olvasztott, s leöntötte vele a lencsét.- Látod, öcsém - mondta Benet úr -, a mi földünk sovány, csak úgy terem, ha jól megtrágyázzák; azonképpen a lencse is sovány zsír nélkül.Aztán egy kancsó bor is került az asztalra, s amellett elbeszélgettek az ország dolgairól, különösképpen Mátyás királyról.- Az ám az igazi király - mondta Benet úr lelkes szóval. - Ámbátor soha nem láttam, de mindég csak jó hírét hallottam, hogy a jó Isten áldja s tartsa meg! Ugyan bizony - kérdezte kevéssel késõbb Benet úr -, láttad-e te valaha a nagy királyt? Hisz te sok országot-világot bejártál?- Bizony láttam, s látom mindennap, ha Budán vagyok - mondta a diák. - Úgy nézz meg, hogy én Mátyás király íródeákja vagyok.- Hiszen az lehet - mondotta Benet úr, de látszott az arcán, hogy nem nagyon hisz a diák szavában.- Mondom kigyelmednek, hogy a Mátyás király íródeákja vagyok, s ha valaha Budára jõ, ne kerüljön el, látogasson meg: ott lakom én is a király palotájában.Azzal lehúzott egy gyûrût az ujjáról, s odaadta Benet úrnak.- Tudja kigyelmed, tartsa meg ezt a gyûrût emlékezetül, s ha Budára jõ, csak mutassa meg akármelyik cselédnek, mindjárt hozzám vezetik.- No, ecsém, én, ha Isten éltet, meg is látogatlak, nem telik belé egy esztendõ. Csak egyszer lássam a királyt, azért is fölmegyek Budavárába, pedig messzécske van ide, jól tudom.- Bizony egy kicsit messzécske - mosolygott a diák.Másnap reggel a diák megköszönte Benet úrnak a szállást s a szíves vendéglátást, s ment tovább, ki tudja, merre. Hanem Benet úrnak e naptól fogvást nem volt nyugodalma, ahogy betakarodott, ami kicsi gabonája volt, s egypár arany csordult-cseppent a búzából, fölkerekedett gyalogszerrel, s addig ment, mendegélt, amíg Budára nem ért. Bemegy a palota udvarába, ott mutatja egy cselédnek a gyûrût, mondja, hogy kitõl kapta: vajon itt van-e még ez a diák?- Itt ám - mondta a cseléd -, csak menjen föl kend a garádicson, s mutassa a strázsának, az majd továbbvezeti.Fölmegy Benet úr a garádicson, mutatja a gyûrût a strázsának, s hát uramteremtõm, abban a szempillantásban felnyílik elõtte a nagy szárnyas ajtó, s tessékeli befelé a strázsa. Ott az elsõ szobában mindenféle fényes ruhás urak álldogáltak, s ahogy ezek meglátták Benet úr kezében a gyûrût, csakhogy a tenyerükre nem vették: tessékelték beljebb-beljebb, ragyogó fényes szobákon keresztül, mígnem egyszerre csak Benet úr ott állott egy rengeteg nagy szálában: Mátyás diák elõtt.De bezzeg forogni kezdett a világ Benet úrral! Már addig is sejtette, hogy több lesz az õ vendége afféle íródeáknál, de most már tudta: hány hét a világ. No, õ szépen megjárta! Mátyás király volt az õ vendége, nem más. S õ csak egy tál lencsével vendégelte meg. De hát ha nem volt egyéb!- Ó, felséges királyom - hebegett Benet úr -, de szégyellem a dolgot. Megesmérem, hogy nem fogadtam illendõképpen, de Isten látja lékem, hogy ami telt szegény házamtól, szívembõl adtam.A király mosolyogva veregette meg Benet úr vállát, aztán megragadta a kezét.- Egyet se búslakodjék amiatt kegyelmed. Sohasem esett jobban vacsora, mint a kigyelmed megtrágyázott lencséje, mert éreztem, hogy igaz szívvel adja. No, hanem most én is visszaadom kigyelmednek a lencsét.Éppen ebédet jelentett az inas, s Mátyás király Benet urat kivezette az ebédlõszálába, maga mellé ültette, s ugyancsak biztatta: egyék kigyelmed, szeresse!Így kínálta, ezzel a szóval, Benet úr is õt: szeresse!Ebéd után meg behozatott egy tál aranyat meg egy tál ezüstöt. Aztán intett az inasnak, hogy hozzon még egy nagyobb tálat. Ebbe a tálba beleöntötte az ezüstöt, a tetejére meg az aranyat, s mondta:- No, Benet uram, én is megtrágyázom az ezüstöt arannyal, mint kigyelmed a lencsét zsírral.Ebéd közben virágos kedvre derültek az urak (virágos jókedve volt a királynak is), s mit gondoltak, mit nem, õk is akartak valamivel kedveskedni a derék székely nemesnek. Fogta magát egy nagyúr, nagy hirtelen levetette magáról aranyos-gyémántos mentéjét, s Benet úr nyaka közé akasztotta.- Elbírja Bereckig kegyelmed? - kérdezte a nagyúr.- El én tovább is - mondta Benet úr.Arra egy másik úr is a nyaka közé akasztotta a nehéz aranyos gyémántos mentéjét.- Hát ezt?- El én, ezt is. Még többet is.Egyéb sem kellett az uraknak (ha tréfa, hát legyen tréfa), ez is, az is a mentéjét Benet úr nyakába akasztotta. Most már a király is kérdezte:- Hát ezt mind elbírja, Benet uram?- El én, felséges királyom. Huncut, aki visszaveszi.Nagyot kacagtak az urak, hogy csak úgy csengett belé a palota. Bezzeg hogy egy sem vette vissza a mentéjét.- De már ezekhez a drága mentékhez illik a kard is - mondta a király, s egy gyönyörû szép kardot is adott Benet úrnak.Benet úrnak kicsordult a könny a szemébõl.Mondta lelkes szóval:- Köszönöm a kincset s kardot, felséges királyom. Azt hazám javára használom, a karddal pedig hazámért s királyomért harcolok, amíg élek!Mondják is, hogy azt a várat, melynek ma csak a romladéka látszik, nem Venturné építette, hanem Benet úr, abból az ezüsttel trágyázott tál aranyból. No meg a nagyurak mentéinek aranyából, gyémántjából. De már az igazán mindegy, akárki építette, így is, úgy is csak a bús romladékok emlékeztetnek a régi dicsõséges idõkre... 