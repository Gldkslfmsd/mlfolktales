Story Title: A soknevû királyfi
Story ID (from ATU-website): 5888
ATU Classification Number: UNKNOWN

Egyszer volt, hol nem volt, hetedhét országon túl, az Óperenciás-tengeren innét, volt egy királyfi. Szép, ügyibevaló legény volt ez a királyfi, megakadt a szem rajta, az is volt, amit a tejbe aprítson (meghiszem azt, hogy volt!), de mikor miért, miért nem, a jó Isten tudja, én nem, a szomszéd ország királya nem adta neki a leányát, pedig az, úgy láttam, mint ma, igaz hajlandóságot mutatott a királyfihoz.Hej, megszégyelli magát a királyfi erõsen, nem is mert hazamenni az õ országába, ott maradt a királykisasszony országában, szállást vett a város végén egy vendégfogadóban, s onnét négy álló hétig ki sem mozdult. Gondolkozott éjjel-nappal, törte a fejét, mit csináljon: szerette volna visszafizetni a királynak a csúfságot. Egyszer aztán mit gondolt, mit nem, felöltözött borbélylegénynek, s ment egyenest a király palotája elé. Be akar menni az elsõ kapun, de a kapus megállítja:- Hé, atyafi, megállj! Hogy hívnak?!- Engem Pálinkának - felelt a királyfi.- Ej, ilyen-olyan adta, eltakarodj innét! - mordult rá a kapus.Elódalog a királyfi, megy a második kapuhoz, de ott is megállítja a kapus:- Mit akarsz?! Hogy hívnak?!- Ilyesvalaminek - felelt a királyfi.- No, még ilyesvalami nevet nem hallottam - mondotta a kapus. - Jó lesz, ha elkotródol, mert látom, hogy nem jóban jársz!Elkotródik a királyfi, de a harmadik kapunál is szerencsét próbál. Kérdi a kapus:- Hogy hívnak?- Engem Négyhételõttnek!- No - mondta a kapus -, ilyesvalami nevet sem ezelõtt nem hallottam, sem ezután nem hallok többet! Mit akarsz? Mi a mesterséged?- Borbélylegény vagyok. Szeretném megberetválni a királyt. Tudom, hogy még úgy senki meg nem beretválta. Megemlegetné halála napjáig.- Hát ha olyan híres borbély vagy, akkor csak eredj be isten hírével, jó kenyered lesz a királynál.Bemegy a királyfi, de nem ment egyenest a királyhoz, hanem elõször befordult a konyhára. Kérdi a szakácsné:- Kit keres maga, lelkem? Mi a neve?- Macska az én nevem, kincsem, szakácsné.- Ó, hogy a macska rúgja meg, de különös neve van!- Itthon van-e a királykisasszony?- Itthon biz a, lelkem, ki sem mozdul a szobájából, sír éjjel-nappal.- Ugyan mért sír?- Mert nem adták ahhoz a királyfihoz, aki itt járt négy hét elõtt.- No, én éppen attól a királyfitól jövök. Levelet hoztam a királykisasszonynak. Tudom, megvigasztalódik, ha elolvassa.- Csak vigye, lelkem, vigye.Megmutatta, hogy merre menjen, de a királyfi visszafordult az ajtóból.- Hallja, kincsem, szakácsné, mi lesz vacsorára? Majd visszajövök.- Túrós rétes, lelkem. Csak jöjjön, jó szívvel várom!Azzal elment a királyfi, keresztülsompolygott vagy huszonnégy szobán, úgy talált a királykisasszony szobájára. Hát csakugyan igaza volt a szakácsnénak, most is sírt a királykisasszony, vörös volt a szeme a sok sírástól.- Jó napot, szomorú királykisasszony! - köszöntötte a királyfi.Megijed a királykisasszony, nagyot sikolt:- Jaj, ki vagy, mit akarsz?!- Túrós Rétes a nevem, felséges királykisasszony, meg ne ijedjen tõlem.- Túrós Rétes! No, még ilyen nevet sem ettem világ életemben! - mondta a királykisasszony, s olyan lelkibõl kacagott, hogy csengett belé a palota. - Hát mért jöttél, Túrós Rétes? - kérdezte a királykisasszony, mikor jól kikacagta magát.- Nézz meg jól, királykisasszony, nem ismersz meg?!Hej de még csak most sikoltott nagyot a királykisasszony!- Jaj, hogy mertél ide jönni! Vége az életednek s az enyémnek is, ha megtudja az apám!No de mit csináljon? Nem volt szíve, hogy elkergesse a királyfit, ott is maradt az estig, beszélgettek édesen, kedvesen, s tanakodtak, hogy s mint lehetne a király szívét megfordítani.Este aztán elbúcsúzott a királyfi, ott hált a konyhán, de sem neki, sem a királykisasszonynak egész éjjel nem jött álom a szemére. Reggel megy be a királyné a leányához, látja, hogy milyen halovány az arca, összecsapja a kezét.- Jaj, lelkem, leányom, mi bajod esett?!Mondta a királykisasszony:- Nem esett nekem semmi bajom, édesanyám, csak nem tudtam aludni a Túrós Rétes miatt.Ezalatt a királyfi bement a királyhoz, s ajánlotta magát, hogy csak fogadja fel udvari borbélynak, mert õ úgy beretvál, ahogy még borbély nem beretvált, amióta áll a világ.- Hogy hívnak? - kérdezte a király.- Ilyesvalaminek - felelt a királyfi.- No, Ilyesvalami, hát nyírd le a hajamat, s beretválj meg! Ha megtetszik a munkád, úri dolgod lesz az én udvaromban.Leül a király, a királyfi meg hajnyírásnak lát, de csak féloldalt vágta le a haját, s beretválni is csak féloldalt borotválta meg. Aztán se szó, se beszéd, lecsapta az ollót meg a beretvát, kiugrott az ajtón. Felszökik a király, szalad a tükörnek, nézi magát, s nagyot ordít, szörnyû éktelen volt a feje.- Megállj, gazember, megállj! - ordított a király, s szalad szobáról szobára. Elõször is a lányával találkozott.- Nem láttad Ilyesvalamit?- Jaj, nem láttam én semmit, nem is látok a szememmel, egész éjjel nem tudtam aludni Túrós Rétes miatt.Szalad a király a konyhára.- Nem láttad Ilyesvalamit?- Nem láttam, felséges királyom, de Macska éppen most szaladott el.- Megbolondultak ezek? Mind félrebeszélnek!Szalad le a harmadik kapushoz.- Nem láttad Ilyesvalamit?- Ilyesvalamit nem, de most futott erre Négyhételõtt.- Bolond! - ordított a király, s nagyot ütött a kapusra.Szalad a második kapushoz:- Nem láttad Ilyesvalamit?- Bizony láttam, felséges királyom, éppen most futott az elsõ kapu felé.- No, végre hallok okos beszédet is!Szalad az elsõ kapushoz. Az ott fetrengett a kapu elõtt, s nagyokat nyögött. A királyfi vágta földhöz, mert nem akarta kiereszteni.- Láttad Ilyesvalamit?- Nem láttam, felséges királyom.- Hát mért fekszel a sárban?- Mert a Pálinka levert a lábamról.- Ej, szedtevette gazembere, hát te annyi pálinkát iszol, hogy lever a lábadról?!Cudarul elpáholta a kapust, s visszaszaladt a palotába. Ott aztán lassanként kitudódott, hogy a királyfi volt az ármányos borbély. Na, mit tehetett a király. Gondolta, még erõsebben csúffá teszi a királyfi, inkább neki adja a leányát. Egyszeriben üzentek, csak jöjjön bátorsággal, neki adják a királykisasszonyt. De jött is a királyfi mindjárt, s még aznap megtartották a lakodalmat.Holnap legyen a vendégetek a soknevû királyfi! 