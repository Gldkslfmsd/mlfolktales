Story Title: Mezõszárnyasi
Story ID (from ATU-website): 5737
ATU Classification Number: UNKNOWN

Egyszer volt, hol nem volt, hetedhét országon is túl, volt egy öreg király, akinek az országában sem nap, sem hold nem volt, de még csillag sem. Ennek a királynak három lánya volt, fia egy sem, s azt a három leányát is elrabolták a sárkányok. Kihirdettette az egész országban, hogy aki visszahozza a napot, a holdat, a csillagokat s a három leányát, annak adja három leánya közül azt, amelyik jobban tetszik, s holta után egész királyságát.Hallja ezt egy szegény özvegyasszony, elmegy a királyhoz, s mondja:- Felséges királyom, van nekem három nagy legényfiam, adjon ezeknek lovat, kardot s pénzt, majd visszakerítenek ezek mindent.- Jól van, szegény asszony - mondja a király -, küldd hozzám a fiaidat.A szegény asszony el is küldi a fiait, de a legkisebb legénynek, mikor a királyhoz indult, megsuttintotta a nénje, aki boszorkány volt, nehogy az aranyszõrû paripák közül válasszon, hanem van a király udvarában a szemétdombon egy bolyhos sánta csikó, azon próbáljon szerencsét.Elmennek a legények a királyhoz, ád az nekik mindjárt pénzt elegendõt, kardot, puskát. Kimennek az istállóba, s ott a két idõsebb legény kiválasztja a két legszebb aranyszõrû paripát, de a legkisebb legény nem választott ezek közül, azt mondta, jó lesz neki az a bolyhos csikó is.De, hogy szavamat össze ne keverjem, még kardot sem olyant választott, mint a bátyjai, hanem olyan gyönge, hajlós kardot, mert azt mondta a nénje, hogy ez ám az igazi kard, még a követ is kettévágja, s nem esik csorbája.Hát, jól van, a két idõsebb legény elõrevágtat az aranyszõrû paripákon, a legkisebb legény pedig nagy kínnal-bajjal kivezeti a városból a bolyhos csikót. Ott aztán megrázkódik a csikó, ragyogó szép aranyszõrû paripa lesz belõle, s mondja a legénynek:- Ülj fel a hátamra, édes gazdám! Hogy menjek? Úgy-e, mint a madár? Úgy-e, mint a villámlás? Úgy, mint a gondolat? Mert úgy tudd meg, hogy most egyenesen az ég kovácsához viszlek.- Nem bánom én, édes lovam, akárhogy vigy, csak se tebenned, se énbennem hiba ne essék.Hej, nekirugaszkodik a csikó, fel a levegõégbe, s mire a legény a szemét behunyta, hogy le ne szédüljön, már fenn is volt az ég kovácsánál.Köszön a legény illendõképpen, a kovács fogadja:- Hát te mi jóban jársz itt, fiam?Mondja a legény:- Azért jöttem, hogy tüzesítsen meg kigyelmed egy százmázsás golyóbist, s csak hagyja a tûzben, amíg visszajövök érte.- Jól van, fiam, de hát hogy hínak téged?Mondja a legény:- Kereszteljen meg kigyelmed engem, az lesz a nevem, aminek keresztel.- Hát jól van, legyen a te neved Mezõszárnyasi.Azzal a legény elbúcsúzik a kovácstól, felpattan a csikajára, levágtat az égbõl, s éppen az ólomhídnál szállott le a földre. Hát ott vannak a bátyjai is, szemük-szájuk elállott ezeknek a csodálkozástól, amikor meglátták, hogy az öccsük is aranyszõrû csikón jár. Ott az ólomhíd mellett volt a selyemrét. A lovakat kieresztették, hadd legeljenek. Õk maguk leheveredtek s megegyeztek, hogy ma éjjel, a legidõsebb legény álljon istrázsát, nehogy valaki megcsúfolja õket.De bizony a legidõsebb legénynek hamar lekoppant a szeme, csak Mezõszárnyasi maradott ébren. Ott hagyta a bátyjait, elment az ólomhíd alá, s a kardja hegyét a hídon egy kicsit kidugta.Hát jön a hétfejû sárkány a lován nagy dobrokolással, s a ló megbotlik a kard hegyében.- Nye, te, nye - rikkantott a hétfejû sárkány -, hogy a farkasok egyenek meg! Már te is félsz Mezõszárnyasitól, attól a híres vitéztõl?!Kiszól a híd alól Mezõszárnyasi:- Hát mért nem hagysz aludni, én nem bántottalak téged!Visszafelel a hétfejû sárkány:- Gyere csak ki a híd alól, küzdjünk meg!Kiugrik a híd alól Mezõszárnyasi, kezébe veszi a kardját, s egy csapásra levágja a hétfejû sárkánynak hat fejét.Éppen abban a szempillantásban repült el a fejük felett két holló. Felkiált a sárkány:- Eresszetek rám egy csepp vizet, aztán két dögöt adok nektek!Mondja Mezõszárnyasi:- Reám eresszétek a vizet, mert én hét dögöt adok nektek!Gondolták a hollók, jobb hét dög, mint kettõ, s Mezõszárnyasira eresztették a vizet. Attól mindjárt nekielevenedett, s levágta a sárkánynak a hetedik fejét is.Azzal szépen, mintha semmi sem történt volna, visszament a bátyjaihoz, lefeküdt, s aludott reggelig. Másnap estére a rézhídhoz értek. Errefelé lakott a tizenkét fejû sárkány, pulykalábon forgó rézpalotában. Most a második fiú volt a soros, annak kellett volna istrázsálni. De ez is elaludott, csak Mezõszárnyasi maradott ébren. Ment a rézhíd alá, kidugta a kardja hegyét a hídon. Hát jõ a tizenkét fejû sárkány, s annak is a lova megbotlik a kardnak a hegyében.- Nye, te, nye - rikkantott a tizenkét fejû sárkány -, hát te is megijedsz Mezõszárnyasitól, attól a híres vitéztõl?!Aztán lekiáltott a híd alá:- Gyere ki, Mezõszárnyasi, hadd lám, mit tudsz?!No hiszen, megmutatta ennek is Mezõszárnyasi, hogy mit tud. Tizenegy fejét vágta le egy csapásra. Akkor repült el fejük felett hét holló. Felszólott a sárkány:- Hé, adjatok egy csepp vizet, s két dögöt adok! Amellett a rézerdõmben szabadon lakhattok, költhettek.Felszólt Mezõszárnyasi:- Nekem adjátok a vizet, mert én tizenkét dögöt adok, s lakhattok, költhettek a rézerdõben ezután is.A hollók Mezõszárnyasira cseppentettek vizet. Attól egyszeriben nekielevenedett, s levágta a sárkánynak a tizenkettedik fejét is.Harmadnap este az aranyhíd mellett háltak a legények. Az aranyhídon a huszonnégy fejû sárkányt ölte meg Mezõszárnyasi azon módúlag, mint a másik kettõt.Mondja Mezõszárnyasi a bátyjainak:- No, most menjünk, nézzük meg a sárkányok várát. Van ide nem messze három vár. Elsõ a hétfejû, a második a tizenkét fejû, a harmadik a huszonnégy fejû sárkányé.Azt felelik az idõsebb legények:- De bizony nem megyünk mi, mert megölnek azok minket.- Hiszen van kardotok - mondja Mezõszárnyasi -, ne féljetek.De így, de úgy, õk nem mennek.- No, ne féljetek - mondja Mezõszárnyasi -, megöltem én mind a hármat. Menjünk el, s nézzük meg, mi van a várukban.Elmennek elõbb a hétfejû sárkány várához. Hát az úgy forog egy kacsalábon, mint a forgószél. Kiált Mezõszárnyasi:- Forgó vár, állj meg!- Nem az uram parancsolja! - felelt vissza a vár.- De bizony az urad parancsolja, állj meg!Ebben a pillanatban megáll a forgó vár, bemennek a legények, s hát ott ül az ablakban egy gyönyörû szép leány, az õ királyuknak a legidõsebb lánya, s ím - halljatok csudát! - abban a pillanatban egy kicsit felsütött a nap az öreg király országában.Hej, megörül a királykisasszony, mikor hallja, hogy kik s mik õk, hogy utána jöttek. Hogy a hétfejû sárkányt megölték. Ne féljen semmit, csak maradjon itt egy keveset, míg a másik két királykisasszonyt elhozzák.Elmennek a legények a tizenkét fejû sárkány várába. Ott megtalálják a középsõ királykisasszonyt. Onnét mennek a huszonnégy fejû sárkány várába, ott megtalálják a kicsi királykisasszonyt. De volt szép a másik kettõ vagy nem, ez olyan szép volt, hogy a napra lehetett nézni, de rá nem. Meg sem állottak, vitték a kicsi királykisasszonyt, azután a középsõt, középsõ után a legnagyobbat, s mikor elindultak, akkor a sötét ország nem volt sötét többet. Feljött a nap szép ragyogva. Feljött este a hold is, s felragyogtak a csillagok is.No de volt a sárkányoknak egy vén boszorkány nénjük, akinek akkora szája volt, mint egy ötvenvedres kád. Volt ennek két leánya, s amint észrevette, hogy viszik a királykisasszonyokat, mondta a legidõsebbnek, kerüljön a legények elébe, változzék körtefává, legyen rajta piros körte annyi, hogy csak úgy húzza az ágait.Majd meglátják a legények, s esznek belõle bizonyosan, de meg is halnak tõle.Úgy tesz a leány, amint az anyja parancsolja, s hát amint mennek a legények, egy szép körtefát látnak az út mellett, földig húzták az ágait a szép piros körték.Szomjas volt a két idõsebb legény erõsen. Mennek a fához, hogy körtét szakasszanak róla, de Mezõszárnyasi elejükbe állott, s nem engedte. Kirántotta a kardját, beledöfte a körtefába, s halljatok csudát! piros vér csorgott ki a fából. Keserves jajgatás szakadt ki a tövébõl: szörnyet halt a boszorkány leánya.Jól tudta ezt a vén boszorkány, mintha elõre tudta volna, s küldte a második leányát, kerüljön a legények elé, változzék forrássá, majd isznak belõle a legények. De bizony nem ittak, pedig majd elepedtek a szomjúságtól. Tudta jól Mezõszárnyasi, hogy miféle forrás az. Beledöfte a kardját, s vér buggyant ki a forrás fenekébõl, s hallották, hogy valaki keservesen jajgat. Szörnyet halt a boszorkánynak a második leánya is.No, akkor jött az öreg boszorkány maga. Kitátotta rettentõ nagy száját, s olyan nagy hideget eresztett rájuk, hogy majd megfagytak. Egyet gondolt Mezõszárnyasi, leteszi a kicsi királykisasszonyt a nyeregbõl, fölszáll az égbe a kovácshoz, s mondja:- No, bátyámuram, látja-e a földön azt a rettentõ nagy szájat?- Látom, fiam, látom.- No, ha látja, dobja belé azt a százmázsás golyóbist.Fölkapja a kovács a tüzes golyóbist, megcélozza a vén boszorkány száját, beledobja egyenesen. Elégett a boszorkány, s lett melegség mindjárt.Azzal a legények útnak eredtek, s szép csendesen hazamentek a király udvarába. Ott sétált a király föl s alá a palota tornácában, gyönyörködött a nap ragyogásában. De még csak akkor örült igazán a szíve, amikor hozták a legények a három királykisasszonyt. Mindjárt hívattak három papot. Összeadták a három királykisasszonyt a három szegény legénnyel. Hanem az országot s egész királyságát Mezõszárnyasinak adta a király.Így volt, vége volt, mese volt. 