Story Title: Potok i rzeka
Story ID (from ATU-website): 5236
ATU Classification Number: UNKNOWN

Z szumem straszliwym przez lasy i skałyPotok spieniony toczył mętne wały,Huk gromu szerząc dokołaTrwożył doliny i sioła.Jeździec, przez zbójców w drodze napadnięty,Skoczył w burzliwe odmętyI przerażony hałasem,Mniemał, że zginie; ale jego trwogiNa niczym spełzły tymczasem.Potok, z pozoru tak srogi,Był w rzeczy płytki i niegroźny wcale.Popędził dalej i stanął nad rzeką:Jako sen cichy płynęły jej fale,A zbójcy byli tuż, tuż niedaleko.Zatem uchodząc pogoniŚmiało przez rzekę popłynął;Lecz w cichej, a zdradnej toniI jeździec, i rumak zginął.Nie ten groźny, kto huczy, miota się i dąsa:Gniew błyśnie i przemija — zdrada milczkiem kąsa.