Story Title: A kecskekörmök
Story ID (from ATU-website): 5923
ATU Classification Number: UNKNOWN

Volt idõ, gyerekek, hogy a Balaton partján, ahol most úri népek sétálnak fel s alá, kecskék legeltek. Na, ez rég volt, lehet annak sok száz esztendeje, talán ezer is. Már akármikor volt, elég az, hogy a Balaton partján még most is találhattok apró kövecskéket, csudásan hasonlatosakat a kecskekörmökhöz.Mindjárt elmondom, hogy s mint kerültek ide, csak várjátok a sorát. Hát amint mondám, rég volt, nagyon rég, lakott a Balaton partján egy öreg ördöngös asszony, annak volt szép kecskenyája, de milyen szép. Hónál fehérebb volt a szõre a kecskéknek, puha selyemnél puhább, aki látta, csudálta. De bezzeg kevélykedett is az asszony:- Nincs párja az én kecskéimnek kerek e földön!Telt-múlt az idõ, egyszer honnét, honnét nem, egy szépséges szép ifiú leány vetõdött a Balaton mellé. Nem jött ám egyedül: kecskéket terelgetett maga elõtt, s mert hogy megtetszett neki erõsen a Balaton vize, Balaton mellett a selyemfû, ottan megállapodott a kecskéivel. Hej, Istenem, az öregasszonyt, ahogy meglátta a leány kecskéit, elborította a sárga irigység. No, ezt erõsen ne is csudáljátok, hiszen azt hitte, hogy az õ kecskenyája a legszebb kerek e földön, s ím, a jövevény leányé szebb volt, ezerszerte szebb! Mert úgy tudjátok meg, hogy a leány kecskéinek a körme is színarany volt, hát még a szõre! Ragyogott, tündökölt, mint a fényes nap.Attól a pillantástól fogvást, hogy meglátta az asszony az aranyszõrû kecskéket, nem volt nyugodalma, éjjel-nappal fúrt-faragott magában: hogy s mint tudja elpusztítani a leányt. Akkor aztán övé lesz az aranyszõrû kecskenyáj is.A leány nem is sejdítette, hogy miben fõ az ördöngös asszony feje, naphosszat a Balaton partján üldögélt, gyönyörködött a Balaton vizében, s meg-megesett, hogy az este is ott találta a parton ültében: nézte a víznek tükrében a ragyogó csillagokat. A kecskék meg ezalatt szerteszéjjel jártak, szabadjában: a jó Isten, aki vigyáz minden teremtett állatra, õrizte õket.Hát az öregasszony csak fúrt-faragott magában, s egy este, míg a leány a parton üldögélt, eke elé fogta hat címeres ökrét, s széles, mély barázdát húzatott a Balaton mentén, olyan szélest s olyan mélyet, hogy a leány ne tudjon a nyájához menni. Bizonyosan az ördöggel volt cimboraságban az öregasszony, az segélhette a barázdahúzásban, mert földi ember azt meg nem tudta volna cselekedni. De ez még nem volt elég! Ahogy megvolt a barázda, rettentõ vihar kerekedett, zúgott-bõgött a Balaton, felcsapott toronymagasra, s egy szempillantásra elborította a partot, el a barázdát is. A szegény leány esze nélkül szaladt föl s alá, de akármerre szaladott, víz állotta útját, aztán egyszerre csak sodorni kezdették a habok, belesodorták a barázdába.- Kecskéim, drága szép kecskéim! - sikoltott a leány, s azzal elmerült. Többet emberi szem nem látta.Hej, bezzeg örült az ördöngös asszony! Szaladott az aranyszõrû kecskékhez, hogy a maga karámjába terelje, de a kecskék, amint meghallották a leány sikoltozását, mintha szemüket vették volna, úgy szaladtak a barázda felé. De szaladott ám utánok az ördöngös asszony is, hátha valahogy elejökbe kerülhetne.S mi történt! Az történt, hogy az ördöngös asszony kecskéi is, amint látták szaladni az asszonyukat, nosza, utána iramodtak, egyenest a barázdának.Mire az ördöngös asszony odaért, az aranyszõrû kecskéknek híre-nyoma sem volt: beleugrottak a barázdába, együtt haltak az õ kedves pásztorukkal...- Vissza, vissza! - kiabált az ördöngös asszony a kecskéinek.De már kiálthatott, mert egy rettentõ nagy hullám kicsapott, s belesodorta a kecskéket a barázdába, barázdából a Balatonba. A kecskéket is, õt magát is...Rég volt, nagyon rég volt ez... Az ördöngös asszony kecskéibõl is, a szép leány kecskéibõl is nem maradt egyéb a körmüknél... Az is kõvé vált. Hogyne vált volna, mikor oly régen, nagyon régen történt, amit most nektek elregéltem. 