Story Title: Żaby o króla proszące
Story ID (from ATU-website): 4872
ATU Classification Number: UNKNOWN

Długo po bagnach błąkając się Żaby,Gdzie którą niosła chęć swoja i wola,Z wrzaskiem Jowisza jęły prosić, abyDał też i dla nich Króla. Rozśmiał się bogów ociec, i z górnego gmachuUpuścił patyk: ten spadłszy na wodę,Spłoszy szelestem tak lękliwą trzodę,Że się po Burtach z srogiego przestrachuSkryje bez duszy:Ani się ozwie żadna, ani ruszy.Gdy więc moknie wśrzód iłu mocarstwo takowe,Jedna przypadkiem, i to po cichu,Wyściubi z bagniska głowę,Chcąc się tak złemu przypatrzyć lichu.Toż gdy się o nim na swe oczy wywie,Wszystkie do niego przywoła skwapliwie.Złożywszy one z siebie postrach niesłychany,Przypływają na przemiany;Aż wnet i cała rozpustnie przypada,I na sam patyk wskakuje gromada.Wiec gdy go takim afrontem i wzgardyRozwiozła zelży swywola,Znów do Jowisza szle sztafetę hardą,Prosząc o inszego Króla, —Co by ich obyczaje wychodzące z granic,I zbytnią rozwiązłość ukrócił;Gdyż ten, którego im zrzucił,Niczego nie wart i nie zdał się na nic.Wtedy im zeszłe wodnego Węża,Jedną po drugiej co na ząb srogiPoczął je chwytać. Darmo niebogi,Bez siły i bez oręża,Umykają od zguby; co większa, i głosuBoją się podnieść. Kryjomo zatemMerkurego uproszą, by ze swym palcatemPoskoczył do Jowisza: żeby z tego losuWybawił one, a w okropnym stanieRaczył nad nimi mieć zmiłowanie.Ale im na to odpowie król nieba:Proście, nie proście!Wyrok już stanął, znosić go trzeba:Nie chcieliście dobrego, złego teraz znoście.