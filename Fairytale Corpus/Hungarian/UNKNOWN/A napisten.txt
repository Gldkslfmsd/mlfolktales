Story Title: A napisten
Story ID (from ATU-website): 5635
ATU Classification Number: UNKNOWN

Volt egyszer egy szegény ember. Ez a szegény ember egy nagy pusztaságnak a közepén lakott, egy kicsi házacskában.Egy este Jézus Krisztus, a földön jártában, Szent Péterrel a szegény ember házához vetõdött, s szállást kértek tõle éjszakára.Jézus is, Szent Péter is papi ruhában voltak. A szegény ember nem tudta, kik valóképpen.Mondja a szegény ember:- Istené a szállás, kerüljenek beljebb, de elõre megmondom, hogy nyugtalan éjszakájuk lesz, mert a kicsi fiam halálos beteg. Szörnyû nagy kínjában folyton sír szegény. Hanem egy utazó kereskedõnek adtam már szállást, kigyelmetektõl sem tagadom meg.- Jól van, atyámfia - mondá Jézus -, te csak ne búsulj miattunk, majd eltöltjük valahogy az éjszakát, s talán az Isten jóra fordítja a ti dolgotokat is.Bemennek a házba, köszöntik a szegény asszonyt, vigasztalják, de bizony az észre sem vette õket, ráborult kicsi fiára, s sírt, jajgatott, haját tépte, hogy ím, szívérõl szakadt édes gyermekét nem tudja megváltani a szörnyû kínoktól.Mondja Péter halk szóval Jézusnak:- Uram, nagy a te hatalmad, ne hagyd kínlódni többet ezt a szegény gyermeket!- Ne legyen erre gondod - mondja Jézus -, eredj, menj ki az udvarra, nézz föl az égre, mit látsz rajta!Kimegy Péter, fölnéz az égre, visszajön a házba, s mondja:- Nem láttam én, uram, egyebet a holdnál s a ragyogó csillagoknál.A kicsi gyermek eközben folyton sikoltozott rettentõ kínjában. A szegény asszony sírt, haját tépte, s Péter ismét kérte Jézust:- Ó, uram, nagy a te hatalmad, gyógyítsd meg ezt az ártatlan gyermeket!Mondta Jézus:- Péter, ne légyen neked gondod erre, inkább menj ki az udvarra, nézz fel az égre, mit látsz!Kimegy Péter, fölnéz az égre, aztán visszajön.- Na, fiam, Péter - kérdi Jézus -, mit láttál az égen?- Láttam egy görbe kardot - feleli Péter -, de ne haragudj, uram, most is csak azt kérem, ne hagyd meghalni ezt az ártatlan gyermeket!- Eredj csak ki az udvarra még egyszer - mondta Jézus -, nézd meg, hogy mit látsz!Kimegy Péter, vissza is jön mindjárt, s mondja:- Nem láttam én már, uram, semmit, eltûnt a görbe kard.Abban a szempillantásban - halljátok, mi történt! - hirtelen felült az ágyában a kisfiú, nevetett az arca, nevetett a szeme, s mondta az anyjának:- Ne sírjon, édesanyám, jobban vagyok immár!Sírt örömében a szegény asszony, sírt az ura is, könnybe borult a Szent Péter szeme is, csak az a kereskedõ, aki szállóvendég volt, nem mutatott semmi örömet, hanem ott ült a tûzhely elõtt, s szalonnát pirított magának.Látja ezt Jézus, odamegy a kereskedõhöz, s mondja neki:- Úgy-e, az úrnak van egy kicsi leánykája?- Van bizony - felelt a kereskedõ -, hát ezt a tisztelendõ úr honnét tudja?- Azt ne kérdezze, csak jegyezze meg jól, amit mostan mondok! A maga leánykája majd felesége lesz ennek a fiúcskának.- De már abból semmi sem lesz! - pattogott a kereskedõ. - Szép volna, hogyha ilyen ágrólszakadt szegény ember fiának adnám a leányomat.- Jól van - mondá Jézus -, hiszen majd meglátja.Azzal lefeküdtek, elaludtak mind, s jókor reggel továbbmentek, ki-ki a maga útjára.Telt-múlt az idõ, esztendõ esztendõ után, nagy, derék legény lett a szegény ember fiacskájából. Azt mondja neki egyszer a szegény ember:- No, édes fiam, most már meg is házasodhatnál, de tudd meg, hogy mikor kisfiú voltál, egy papi ember azt jövendölte, hogy egy gazdag kereskedõnek a leánya lesz a te feleséged. Itt s itt, ebben s ebben a városban lakik az a gazdag kereskedõ, ez s ez az õ neve, menj el oda, próbálj szerencsét, hátha igazat jövendölt az a papi ember.Elindult a szegény legény, s útközben az országút szélén betért egy vendégfogadóba. Ottan leült egy asztal mellé, egy itce bort rendelt magának, s iszogatott csendesen.Egyszer csak leül az asztalához egy úriember, s kérdi a legényt, hogy mi járatban van, hová, merre mén.Elémondja a legény, hogy hová, merre van szándéka, hogy mit jövendölt róla kicsi korában egy papi ember.- Na, fiam - mondja az úriember -, az a kereskedõ éppen én vagyok, de énnekem most el kell utaznom messze tengerekre, vissza veled nem mehetek. Adok hát egy írást a feleségemhez, és nem bánom, legyen a tiéd a leányom.Azám, csakhogy a szegény legény nem tudott olvasni, s az volt abban az írásban, hogy seprûzzék ki, ha oda talál menni.Elbúcsúznak egymástól, a kereskedõ ment messze tengerekre, a szegény legény pedig a város felé. De messze volt a város, útközben erõsen elfáradott. Az országút szélén lefeküdt a sáncba, s ottan elaludt.Amíg aludt, arra jött három diák. Ezek meglátták a szegény legénynél a cédulát, nézik, mi van ráírva, s fogták magukat, más cédulát írtak. Azt írták a cédulára:"Drága feleségem, ennek a legénynek, aki ezt az írást neked általadja, feleségül adhatod a leányunkat."Azzal a diákok továbbmentek, a legény is késõbben felébredt, s meg sem állott, míg a városba nem ért. Megy a kereskedõ házába, ottan általadja az írást, elémondja azt is, hogy mit jövendölt volt egy papi ember, s egyszeriben leültették, szíves szeretettel fogadták, s egy hét sem telt belé, megtartották a lakodalmat.Eltelik egy fél esztendõ, s hazakerül világjáró nagy útjáról a kereskedõ is. No hiszen lett haddelhadd, mikor megtudta, hogy mi történt. Majd felvetette a méreg s a bosszúság. Nem volt többet nyugodalma a fiatal párnak. Keserû volt ételük-italuk, szomorúság s bánat éjjelük s nappaluk.Õk bizony, gondolták, nem szenvednek többet, inkább elmennek világgá, majd megsegíti õket a jó Isten.Nem szóltak senkinek semmit, éjnek éjszakáján eltûntek a házból.Amint mentek, mendegéltek, találkoznak egy úriemberrel. Kérdi tõlük, hová, merre mennek?Mondja a szegény legény:- Hetedhét ország ellen, addig megyünk, amíg valahol szolgálatot találunk.- Na, fiam - mondja az úriember -, ha hetedhét ország ellen mégy, keresd meg a Napistent, s kérdezd meg tõle: miért jõ fel oly vidáman, s miért megy le olyan szomorúan?Ígéri a legény, hogy õ bizony meg is kérdezi szívesen, csak találkozzék vele.Azzal továbbmentek, s addig mentek, mendegéltek, amíg egy folyóvízhez nem értek. Ottan a folyóvíz pattján volt egy csónak, abban ült egy öregember, akinek a dereka a csónakhoz volt ragadva, keze meg a lapáthoz. Megkérik az öregembert, hogy vigye át a vízen.- Csak üljetek be, szívesen! - mondá az öregember.Beleülnek, s amint haladnak át a vízen, kérdi az öregember:- Hát aztán hová, merre mégy, fiam, ha a túlsó partra általkerültél?Feleli a legény:- Én bizony, lelkem, öregapám, megkeresem a Napistent, s megkérdezem tõle, hogy miért jõ fel oly vidáman, és miért megy le olyan szomorúan.- Na, fiam, ha megkérdezed, kérdezd meg azt is, hogy miért van az én derekam a csónakhoz, kezem a lapáthoz ragadva, hogy én innét sohasem tudjak megszabadulni.Ígéri a legény, hogy ezt is megkérdi, csak megtalálja.Azzal elbúcsúztak, s mentek hegyeken-völgyeken által, aztán értek egy olyan magas hegyhez, melynek a teteje az eget verte. Hét nap s hét éjjel folyton-folyvást mentek ezen a hegyen, s akkor olyan közel értek a Napistenhez, hogy az arcukat majd elégette a rettentõ melegség.Hát egyszer csak rákiált a Napisten:- Hé, legény, hol jársz itt?!Feleli a legény:- Tehozzád jöttem, hogy megkérdezzem, hogy miért jõ fel a nap oly vidáman, s miért megy le olyan szomorúan.- Azért - mondá a Napisten -, mert reggel minden ember pihent erõvel s jókedvvel megy munkára, este pedig mindenki fáradt, szomorú.Azután elémondja a legény, hogy egy ilyen meg ilyen emberrel találkozott a folyóvízen, akinek a dereka a csónakhoz, keze a lapáthoz van ragadva: hogy tudna az onnét megszabadulni?- Mondd meg neki, hogy ha valaki a csónakjába ül, kiáltsa ezt: halbert, és mindjárt megszabadul, s az az ember ragad a csónakhoz, de vigyázz, addig ne szólj, míg a csónakból ki nem léptél, mert különben te ragadsz ott.Visszamegy a legény az öregemberhez, beleülnek a csónakba, s kérdi az öregember:- No, hát miért jön vidáman fel a nap, s miért megy le szomorúan?Mondja a legény, hogy miért.- Hát azt megmondta-e, hogy én innét hogyan szabadulhatok meg?- Azt is megmondta, s meg is mondom kigyelmednek, ha kiszállottam a csónakból.Általérnek a túlsó partra, ottan kiszállnak, s mondja a legény:- Na, öregapám, most már akárki üljön a csónakjába, csak mondja: halbert!, s mindjárt megszabadul.Azzal istennek ajánlották az öregembert, s mentek vissza ahhoz az úriemberhez, aki azt szerette volna tudni, hogy miért jön fel a nap vidáman, s miért megy le szomorúan.Elmondották neki, s az úriember nagy örömében egy szekér aranyat ajándékozott a szegény legénynek.Bezzeg most már hazamehettek. Tudták, hogy a kereskedõ örömmel fogadja. Lett is becsületje a szegény legénynek. Hanem a kereskedõ szerette volna megtudni, hogy hol szerezte a veje ezt a szekér aranyat, hátha õ is szerezhetne egyet.Mondja a legény, hogy õ bizony a Napistennél volt, s azért kapta a szekér aranyat.A kereskedõ úgy értette, hogy attól kapta, s ment õ is a Napistenhez. Útjában õ is ahhoz a folyóvízhez ért, ahol az öregember ült a csónakjában. Beleül a csónakba, de az öregembernek sem kellett egyéb, elrikkantja magát: halbert! Abban a pillanatban leválott a dereka a csónakról, a keze a lapátról, s nagy örömmel kiszökött a partra. A kereskedõ pedig a csónakhoz ragadott, akár akart, akár nem, s ma is ott ül, ha meg nem halt. 