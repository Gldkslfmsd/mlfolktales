Story Title: Gołębie
Story ID (from ATU-website): 8140
ATU Classification Number: UNKNOWN

Dwa gołębie razem żyły,I szczęśliwe z sobą były.Jeden się zwał Bezendech, Newazendech drugi.W jednem jadły korytku, z jednej piły strugi,Razem po polach bujały,Razem do domu wracały.Zgoła czy w wieczór, czy rano,Zawsze je razem widziano.Nie masz w świecie rzeczy stałej.Zażyłości poufałejNie najdłuższe było trwanie.Mimo prośby, odradzanieRezendech chciał świat odwiedzić,Uprzykrzyło się na miejscu siedzieć.I poleciał....Miło było,Co obaczył, to bawiło.Gdzie siadł, nowe widowiska.Wtem, gdy już noc była bliska,A odpocząć sam gdzie nie wie:Usiadł na drzewie.Nadeszła burza, grad i ulewa,Spuścił się z wierzchołka drzewa,I tak jeszcze gorzej było.Wspomniał sobie, jak miłoSpokojnej chwili używać,W gołębniku odpoczywać.Po smutnej porzeNastały zorze.Deszcz, grad, grzmoty ustały,Wskróś przemokły, zmartwiały,Widząc już rzeczy postać okazalszą,Otrzepawszy skrzydełka, wziął lot w drogę dalszą.A gdy coraz nowemi widoki się cieszy,Postrzegł, że ktoś za nim spieszy,Był to jastrząb w pędzie lotny.Gołąb zwrotnyJak mógł uciekał....w tem orzeł z góryStraszny pazuryPadł na jastrzębia....i gdy walczyli,Korzystając z dobrej chwili,Przecię tę miał pociechę,Iż się dostał pod strzechę.Nazajutrz gdy dzień nastał pogodny,Lekki, bo głodny,Postrzegł gołębia, a on się pasie.I to zda się,Pomyślał sobie, więc się z nim wita,Strawa obfitaPotrzebna zdrowiuNa pogotowiu.Nie długo myśląc, jął się do jadła,Wtem sieć zapadła,I wraz z kolegą został w więzieniu.Gdy więc w srogiem utrapieniuPłakał stroskany,Postrzegł, iż tamten był uwiązany.Więc mu złorzeczył mądry po stracie,A on — nie krzycz bracie!Płacz tu i krzyk niepomoże.Jakeś wpadł, tak siedź nieboże.I mnie się to przydało.Lecz poweźmy myśl wspaniałą,Kto wie, czy wspólniNie będziem wolni. —Jakoż tyle pracowali,Iż się z więzów wydostali,I każdy w swoją poleciał stronę.Bezendech kontent, iż miał ochronę,Nie mówiąc nic nikomu,Powędrował do domu.Już widział z bliskaMiłe siedliska.Już do swojego domku się spieszył,Gdy strzelec skrzydło strzałą wskróś przeszył.Wpadł w studnię i ostatnia ginęła otucha,Szczęściem niespodziewanem studnia była sucha.Więc kiedy się ocucił,A do lotu jak mógł powrócił,A raczej gdy sił zdobywał,Ponad ziemię podlatywałPełen wesela,Znalazł dóm i przyjaciela.A doznawszy, jak podróż i trudzi i smuci,Przysiągł, iż więcej do niej nie powróci.