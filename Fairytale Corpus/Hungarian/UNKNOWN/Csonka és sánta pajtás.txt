Story Title: Csonka és sánta pajtás
Story ID (from ATU-website): 5924
ATU Classification Number: UNKNOWN

Volt egyszer egy király, s annak egy szép felesége. Úgy éltek, mint két gerlicemadár, de nem sokáig tartott ez a tubicás élet, mert a királyné nehéz beteg lett, s meg sem gyógyult többet. Mikor a királyné megérezte a halálát, azt hagyta az urának, hogy csak úgy házasodjék meg másodszor, ha hozzá hasonlatos szép leányt talál.A király megesküdött erre, s egy óra sem telt belé, meghalt a királyné. Sírt a király keservesen, majd megölte a búbánat, de hogy eltelt az esztendõ, gondolta magában, mégiscsak megházasodik, mert asszony nélkül nincs a háznak igaz ékessége. Elindult hát világgá, bejárt több országot, látott is sok szép leányt, de olyan szépet, amilyen az õ felesége volt, sehol sem talált.Visszajött a király nagy búval-bánattal, s attól fogvást nem látta többet senki lélek a király mosolygását, piros arca meghaloványodott, s úgy leszakadt a hús a testérõl, hogy a csontja is zörgött.Volt a királynak egy jövendõbe látó szakácsa, s ez hogy látta a királynak pusztulását, mondotta neki:- Felséges királyom, rossz néven ne vegye mondásom, fogadja meg a tanácsomat, mert különben egy esztendõ sem telik bele, kisorvad az árnyékvilágból.- Tudom én azt, fiam, de mit csináljak. A feleségemnek esküszóval fogadtam, hogy addig meg nem házasodom, míg hozzá hasonlatos szép leányt nem találok. Több országot bejártam, sok szép leányt találtam, de olyan szépet, olyan gyönyörût, amilyen a feleségem volt, nem láttam, hírbõl sem hallottam.- Felséges királyom - mondotta a szakács -, van egy olyan szép leány, igaz, hogy több nincs is. Az óriáskirály leánya ez. Hanem azt is mondom, hogy erõs próbákat kell kiállani ezért a leányért.- Nem bánom én, megpróbálom, csak mondjad, ha olyan soktudó vagy, hogy mit csináljak.- Azt, hogy válasszon ki a katonáiból egy ezered huszárt, egy ezered granátérost s egy ezered bakát, hadd kísérjék Óriásország határáig. A katonák tovább ne menjenek, maradjanak a hátáron, felséged pedig menjen egyenest az óriáskirály városába, ott is a király palotája elé. A palota elõtt három aranyoszlop van, de ha nem bízik az erejében, a harmadikhoz kösse a lovát, akkor nem állítja a király nehéz próbára.Ahogy ezt mondotta a jövendõbe látó szakács, a király mindjárt nekicihelõdött, készülõdött, s indult a három ezered katonával Óriásországba. A katonákat ott hagyta Óriásország határán, aztán ment egymagában, meg sem állott a király kapujáig. Csakugyan három aranyoszlop volt a kapu elõtt, de a király a harmadikhoz kötötte a lovát: gondolta magában, jobb alul kezdeni.Na, megköti a lovát, s abban a pillanatban nagyot csendül az aranyoszlop. A csendülésre kiszaladt az óriáskirály leánya, de mikor látta, hogy ez az idegen vitéz a harmadik oszlophoz kötötte a lovát, mindjárt visszafordult, s mondta az apjának:- Megint jött egy vitéz szerencsét próbálni, de a harmadik oszlophoz kötötte a lovát. No, ez tudom, egy próbát sem áll ki.Azonközben felment a király, mondja, hogy ki s mi, miért jött, az óriáskirály fogadja:- Hozott Isten, királyi pajtásom! Tetszik nekem formád, de hiába tetszik, ha a próbát ki nem állod. Az a próba, hogy kösd fel a leányom kardját meg a tarsolyát, a fegyverét töltsd meg, a lovára ülj fel, s menj vele vadászni. Állod-e a próbát?- Állom - mondotta a király.Egyszeriben hozták a királykisasszony kardját s tarsolyát. Akkora volt a kard is, a tarsoly is, hogy két óriás cipelte, s ugyancsak izzadtak belé.- No, kösd fel!Próbálta a király mindenféleképpen, de olyan hosszú volt a kardkötõ, hogy nem érte végét-hosszát, belegabalyodott egészen, s a kardot is hiába próbálgatta, meg sem tudta emelinteni.Aztán hozták a fegyvert. Akkora volt, mint egy ágyú. Hozzá sem nyúlt a király, ugyan minek nyúlt volna?Akkor kimentek az udvarba, s az istállóból kieresztették a királykisasszony paripáját. Ez meg akkora volt, mint egy ház, s ahogy meglátta a királyt, nagyot fújt, s egyenest a királynak iramodott, hogy levágja az elõlábával. De bezzeg a királynak inába szállt a bátorsága, s esze nélkül szaladt fel a palotába.- Hohó, barátom - mondotta az óriáskirály -, nem a palotámban van a te helyed, hanem a tömlöcben, hogy ilyen gyáva létedre idejöttél az én leányomért!Úgy bizony, tömlöc fenekére került a szegény király. Ám egy napot sem ült ottan, a király felhozatta, s mondta neki:- Hallod-e, királyi pajtásom, ez órától fogvást te lész az én igáskocsisom, de elõre megmondom, nehogy a korcsmára hordjad a zabot, mert te is úgy jársz, mint a másik.No, az ugyan szépen járt, mert nem a lónak adta a zabot, hanem a korcsmába hordotta: a fél lábánál fogva felakasztotta a király egy oszlopra.Hej, Istenem, búsult a király, majd meghalt bánatjában, hogy király létére ekkora nagy gyalázat találta, de mit volt mit nem tenni: az igáslovak mellé állott. Hanem jól látta s tudta ezt a jövendõbe látó szakács, s megesett a szíve a gazdája szomorú sorsán. Nagy hirtelen királyi ruhát csináltatott, felöltözött szépen, s három ezered katonával õ is elindult Óriásországba. A katonákat õ is a határon hagyta, s egyedül vágtatott a király kapuja elé, ott a lovát megkötötte, meg ám, mégpedig az elsõ arany oszlophoz. Nagyot csendül-bondul az aranyoszlop, kiszalad a királykisasszony, mindjárt be is szalad, s mondja az apjának:- Megint jött egy idegen vitéz! Úgy látszik, bízik az erejében, mert az elsõ aranyoszlophoz kötötte a lovát.Fölmegy a szakács, elmondja, hogy mit akar, s hozták egyszeriben a kardot meg a tarsolyt. De bezzeg õ nem gabalyodott a kardkötõbe, módosan a derekára kötötte a kardot is, a tarsolyt is. Akkor hozták a puskát, ezt meg fél kézzel felemelte, megcélozta az igáskocsis lábát, aki az oszlopon lógott, s olyan ügyesen találta, hogy a kocsis leesett az oszlopról, s fél lábbal továbbsántált nagy nehezen, s meg sem állott, míg ki nem sántált Óriásországból.Ámult-bámult az óriáskirály, de gondolta, hogy hiszen volt, ahogy volt eddig, de a lóra nem ül fel, ha hét ördög lakozik is benne! Már akár lakott benne, akár nem, elég az, hogy a ló nem szaladott a szakácsnak, de sõt inkább melléje sompolyogott, dörgölõdzött, még meg is nyalogatta, s engedte, mint egy kezes bárány, hogy felüljön rá. Fel is ült a szakács, s azzal, hopp! keresztülugratott a kapun. Az óriás-királykisasszony is hirtelen fölpattant egy másik lóra, de mire keresztülugratott a kapun, a szakács úgy eltûnt, mintha a föld nyelte volna el. Mit volt mit nem tenni, visszafordult nagy búsan, s mondta az apjának:- No, édesapám, egy vitéz akadt, aki erõsebb nálam, s az is itthagyott.De még jóformán ki sem mondta ezt, jött a szakács királyi ruhában.Hej, örült az óriás-királykisasszony! Egyszeriben elmátkásodtak, s ha a szakács akarja, mindjárt papot is hívnak, de õ azt mondta, hogy csak várjanak egy hetet. Csak azt várta a szakács, hogy szerét-módját ejthesse, lement az istállóba. Ott volt az õ gazdája, éppen a lovakat vakarta.- Adj' isten! Ismer-e engem, felséges királyom?Nézte, nézte a király, de nem ismerte meg.- Úgy nézzen meg engem, hogy én a felséged szakácsa vagyok. Hamar vegye fel a ruhámat, s menjen fel a palotába, én már elmátkásodtam a királykisasszonnyal. Egy hét múlva lesz a lakodalom, esküdjék meg vele, én meg addig kocsis leszek felséged helyett.Gondolt ide, gondolt oda a király, tegye-e, ne-e, mégis csak arra fordult a gondolatja, hogy fölvette a szakács királyi ruháját, ment egyenest a palotába. Nem vette észre sem a király, sem a királykisasszony a hamisságot, s mikor a hét kitelt, megtartották a lakodalmat, hét nap s hét éjjel szólott a muzsika, folyt a bor s a sok mindenféle drága lé.Akkor a király lement a szakácshoz, s kérdezte:- Hát most mit csináljak?- Azt, felséges királyom, hogy menjen haza az országába. Az óriáskirály a legszebb paripáit ajánlja majd, de felséged csak mondja, hogy az igáslovakkal megy s az igáskocsissal.Visszamegy a király a palotába, mondja az apósának, hogy haza akar menni.- Jól van, fiam, ámbátor itt is maradhatnál, mert az én országom nagyobb a tiednél. Válaszd ki a legszebb hat lovat, azzal vidd haza a feleségedet.Mondta a király:- Nem kell nekem szép ló, apámuram. Messze van az én hazám, nehéz az útja, csak igásló gyõzi azt.- Hát legyen a kedved szerint, hanem a legöregebb kocsisomat küldöm, nehogy bajotok essék.- Csak hadd jöjjön az igáslovak kocsisa, apámuram, az ismeri legjobban a lovak szokását.De így s de úgy, beszélt erre-arra az óriáskirály, mert mindenképpen szerette volna megakadályozni, hogy király legyen az igáskocsisa, hanem azt sem akarta megmondani a vejének, ki s mi legyen a kocsis, mégiscsak eleresztette az igáskocsist.Na, felkészülõdnek, útnak indulnak, de minekelõtte elindultak volna, a szakács odasuttintott a királynak:- Felséges királyom, vigyázzon, mert a városon kívül van egy virágoskert, s mikor azon átmegyünk, a felesége azt kívánja, hogy állítsa meg a kocsist, s szakasszon neki három rózsát. Ám felséged kiáltson elé: hajts! Nehogy rózsát szakasszon, mert attól nem lesz szebb a királyné, amint mondja, hanem még háromszorta erõsebb, mint most, s bizony akkor nem tudom, hogy bírunk-e vele!Hát csakugyan, amikor a virágoskertbe értek, megszólalt a királyné:- Jaj de szép rózsák! Szakassz le hármat, édes uram, majd meglátod, hétszerte szebb leszek!- Hajts - kiáltott elé a király a kocsisnak -, nem érünk rá a rózsaszedésre!A királyné szólni sem mert többet. Mikor a határra értek, a katonák, kik addig ott táboroztak, mind fölkerekedtek s kísérték a király kocsiját nagy bandaszóval, úgy mentek a király városába, ott meg kicsõdültek a népek, vivátoztak, s hét álló hétig állott a dínomdánom, hejehuja, hogy ím, hazakerült a király, s feleséget hozott, éppen olyan szépet, amilyen az elsõ volt.Telt-múlt az idõ, a király s a királyné úgy élt, mint két gilicemadár, de egyszer egy este valamin összeszólalkoztak, szóból szó kerekedett, s ha a király hirtelen ki nem szelel az ajtón, bizony csúful jár. Leszalad az istállóba, mondja a szakácsból lett kocsisnak, hogy mi történt, s vissza sem mert menni, mert attól tart, hogy a felesége megagyabugyálja.- Csak maradjon itt felséged - mondta a kocsis -, mindjárt lecsendesítem én a királynét!Lekapott a szegrõl egy hétágú korbácsot, fölment a palotába, s mert hogy sötét volt a szobában, a királyné nem ismerte meg, s folytatta a veszekedést. Egy-két szóval visszavágott a kocsis, aztán nagyot rittyentett a hétágú korbáccsal, s úgy megverte a királynét, hogy feküdt belé egy hétig. Ahogy megverte, leszaladt az istállóba, visszaküldötte a királyt, s a királyné szentül hitte, hogy az ura verte meg.Hiszen hitte addig, ameddig, de egyszer a királynak országgyûlésbe kellett mennie, s ezalatt egy vén boszorkány bejárós lett a királynénál. Ez a vén boszorkány megmondta a királynénak, hogy nem az ura verte meg, hanem a kocsisa, s az az erõs ember is, aki a próbákat kiállotta, a kocsis volt, azazhogy a szakács.Hej, szörnyû haragra gerjedt a királyné! Hiszen ha legalább az ura verte volna meg!No, szegény kocsis, most már jó éjszakát mondhatsz az életednek, mert a királyné ahogy megtudta ezt a hamisságot, halálra szánta a kocsist s keserves életre az urát. A boszorkány azt tanácsolta, hogy tegye beteggé magát, mikor az ura hazajõ, s mondja neki, hogy addig meg nem gyógyul, míg a kocsisnak a bal kezébõl s a szívébõl bárcsak egy falást nem eszik.Meg sem várta, hogy hazajöjjön az ura, ágyba feküdt, nagyokat nyögött, hát még mikor az ura hazajött! Úgy nyögött, úgy jajgatott, hogy a királynak majd megszakadt a szíve.- Mi bajod, feleség?- Jaj, lelkem, uram, meghalok!Összehívatta a király mind a leghíresebb doktorokat, s azok írtak a királynénak mindenféle csudaorvosságot, de a királyné csak nyögött, csak jajgatott. Egyszer aztán azt mondta az urának:- Hallod-e, engem a doktorok nem gyógyítnak meg. Az éjjel álmomban megjelent egy õsz öregember, s azt mondta, hogy addig meg nem gyógyulok, míg annak a kocsisnak, aki idehozott, a bal kezébõl s a szívébõl egy falást meg nem eszem.Elszomorodott erre a király, de azt mondta:- Jól van, feleség, csak meg ne halj, én azt is megteszem: levágatom a kocsis bal kezét, s kivétetem a szívét, ámbátor mindég hûséges emberem volt.Lement a király nagy búsan az istállóba, de nem mert szólni a kocsisnak, az kérdezte meg hát:- Miért búsul, felséges királyom?- Hej - sóhajtott a király -, meg sem is merem mondani neked!- Ne is mondja felséges királyom, mert én úgyis tudom. Azt akarja a királyné, hogy vágassa le a bal kezemet, s vetesse ki a szívemet, mert ha abból nem eszik, meghal. Hiszen nem bánom, vágassa le felséged a bal kezemet, csak a szívemet ne vétesse ki, mert jó lesz ahelyett egy esztendõs malac szíve is, úgysem ismeri meg a királyé. Én meg elmegyek világgá, csak adjon felséged pénzt elegendõt.A könnye is kicsordult a királynak erre a beszédre, fájt a szíve erõsen, hogy az õ hûséges emberének le kell vágassa a bal kezét, de mégiscsak levágatta, ám a szívét csakugyan nem vétette ki, hanem ehelyett egy esztendõs malacnak a szívét vitte föl a királynénak.- Itt van, édes feleségem, a kocsisnak a keze s a szíve.Hej, nagyot kacagott erre a királyné, kiugrott az ágyból, s mondta:- Nem eszem én sem a kezébõl, sem a szívébõl, csak azt vártam, hogy elpusztítsd azt a gazembert!Azzal megfogta a királyt, s úgy megverte, hogy minden csontja ropogott belé, aztán kikergette az udvarból, de elébb esküszóval meg kellett fogadni a királynak, hogy kondás lesz, s senkinek meg nem mondja, hogy király volt valaha!Úgy is lett, ahogy a királyné akarta. Most már övé volt az egész ország, úgy élt, ahogy akart, nem félt senkitõl, mert õ volt az országban a legerõsebb.Ezalatt a csonka kocsis ment, mendegélt hegyeken-völgyeken át, országról országra, s ím, egyszer csak találkozik azzal az emberrel, akit az óriáskirály udvarában lelõtt az oszlopról. Megszólítja a sánta embert:- Hová, merre, földi?- Bujdosom, földi.- Hát engem ismersz-e?- Nem én.- Pedig én szabadítottalak meg az óriáskirály udvarában az oszlopról. Lásd, én is de megjártam!Elmondta a sánta embernek, hogy járt, mint járt. Egyszeriben erõs barátságot fogadtak, s együtt mentek tovább. Mennek, mendegélnek, estére rengeteg erdõbe érnek, s ottan megállapodnak.- Hallod-e, Sánta pajtás - mondotta a csonka kocsis -, tovább ne is menjünk, maradjunk itt.- Nem bánom, Csonka pajtás, maradjunk itt.Hamarosan kalibát csináltak, s csak eleségért jártak ki az erdõbõl, ott éltek, onnét el sem kívánkoztak. Hanem ahogy telt-múlt az idõ, azt találja mondani Csonka pajtás:- Hallod-e, Sánta pajtás, jó volna, ha egy leányt hoznánk ide, aki süssön-fõzzön s mosson nekünk.- Bizony jó volna, Csonka pajtás, de hová menjünk leányért?- Tudom én azt, Sánta pajtás. Az erdõ mellett van egy város, abban lakik egy özvegy királyné, annak három leánya. Hozzuk el a legkisebbiket.- Jól van, Csonka pajtás, de hogy hozzuk el?- Úgy, Sánta pajtás, hogy taligát csinálunk, abba te beleülsz, én meg a városba húzlak, éppen a templom elé. A királyné mindennap jár a templomba, elöl megy õ, utána egyenkint a leányai, úgy osztogatják a koldusoknak az alamizsnát. Mikor a legkisebb királykisasszony alamizsnát ad neked, hirtelen kapd föl a taligára, én meg úgy elszaladok veletek, mint a szél.Megcsinálják a taligát, bemennek a városba, a templom elõtt megállanak, Sánta pajtás keservetesen énekelt: adjanak, adjanak, amit Isten adott. Mert hogy látták a sántaságát, adott mindenki jó szívvel, amit adhatott: adott a királyné is, a két idõsebb leánya is, utoljára a kicsi királykisasszony is. Na, amint a pénzt nyújtotta Sánta pajtásnak, ez hirtelen felkapta a taligára, Csonka pajtás meg uccu! szaladt velök, mint a szél, s egy szempillantás alatt úgy eltûnt, mintha a föld nyelte volna el. A királyné a templomban vette észre, hogy hibádzik a legkisebb leánya: kérdi az idõsebbeket, de azok nem láttak, hallottak semmit: kiszaladnak a templomból, kérdik a koldusokat, s ezek meg is mondják, hogy õk bizony látták, amint két koldus elszaladt a királykisasszonnyal.Keresték a királykisasszonyt mindenfelé, a városban, az országban, idegen földön, de hírét-nyomát sem találták sehol. Bezzeg hogy mindenütt keresték, csak az erdõben nem. Ott a királykisasszonynak jó dolga volt, fõzött-sütött, mosott, sepergetett, Csonka meg Sánta pajtás vitt neki minden jót, mit szeme-szája kívánt. Egyszer azonban mit látnak, mit nem, azt látják, hogy a királykisasszony soványodik, halaványodik. Nem tudták elgondolni, mi baja lehet, hiszen étele-itala kijárt bõségesen, de hiába kérdezték, faggatták, a királykisasszony nem felelt, csak nézte a földet nagy szomorán.Hát azért soványodott, haloványodott a királykisasszony, mert minden áldott reggel, amint Csonka meg Sánta pajtás elment hazulról, odament a kalibába egy vén boszorkány, ez csak ránézett a leányra, s az abban a pillanatban hanyatt esett, meg sem tudott mozdulni. Akkor a vén boszorkány ráfeküdt a leány mellére, s úgy szívta a vérét, drága piros vérét. Ettõl soványodott, ettõl haloványodott a leány, de nem mert szólni, mert a boszorkány megfenyegette, hogy ha szólni talál Csonka meg Sánta pajtásnak, szörnyû halálnak halálával halatja meg.Mondja Csonka pajtás Sánta pajtásnak:- Hallod-e, Sánta pajtás, kifogyunk a leányunkból. Holnap reggel elbújok a kalibába, te meg egy fejszével húzódj a kaliba mögé, hadd lássuk, ki jár ide, mert, bizony mondom, jár ide valaki.Úgy tettek, ahogy határozták, s hát csakugyan jött a boszorkány. Azt hitte, hogy Csonka meg Sánta pajtás kiment az erdõbe vadászni, bement hát nagy bátran a kalibába, ránézett a leányra, s ím, az csak ledöndült a földre, mint egy darab fa, akkor meg a vén boszorkány a mellére borult, s úgy szívta a vérét, drága piros vérét.Haj, elõszökik Csonka pajtás, megragadja a boszorkányt, s kiáltja Sánta pajtást:- Ide, hé, ide! - s míg Csonka pajtás fogta, Sánta pajtás a fejszével minden csontját-bontját összetörte a boszorkánynak. De üthették-verhették, minden csontját-bontját összetörhették, a szuszt nem tudták kiverni belõle.- Ne üssetek - könyörgött a boszorkány -, hagyjátok meg életemet, s olyan forráshoz viszlek, hogy kezetek-lábatok újra nõ a vizétõl!Abbahagyták az ütést, s a boszorkány el is vezette egy forráshoz. Sánta pajtás mindjárt belé akarta dugni a lábát, de Csonka pajtás nem engedte.- Várj, elébb próbáljuk meg ággal!Letört egy ágat, a forrásba mártotta, s hát az ág lángra lobbant, s egyszeriben porrá égett.Több sem kellett Csonka meg Sánta pajtásnak, ütötték a boszorkányt, ahogy bírták, de a boszorkány megint könyörgésre fogta, s megesküdött, hogy most az igazi forráshoz vezeti, csak hagyják meg az életét.Viszi a másik forráshoz, de Csonka pajtás ezt is megpróbálta elébb egy ággal, mégpedig száraz ággal, s hát ahogy belémártotta, a száraz ág egyszeriben megelevenedett, levelet hajtott, szépen kizöldült. Most már Csonka belemártotta csonka karját, Sánta is a lábát, s ím, Csonkának keze nõtt, Sántának lába, hanem azért a boszorkányt, hogy többet senki lelket ne sanyargathasson, addig verték, míg a szuszát ki nem adta.Telt-múlt az idõ, a királykisasszony, hogy a boszorkány többet nem szívta a vérét, olyan piros lett, mint az égõ piros rózsa, s hétszerte szebb, mint annak elõtte. Azt mondja egyszer Csonka pajtás Sánta pajtásnak:- Sánta pajtás, egyet mondok, kettõ lesz belõle. Valamelyik kettõnk közül vegye feleségül a királykisasszonyt. Kérdezzük meg, melyünkhöz húzódik inkább a szíve.- Nem bánom, Csonka pajtás, kérdezzük meg.Este, hogy hazatértek a vadászatból, meg is kérdezték, hogy melyiket szereti. A leány azt mondta:- Én mind a kettõt szeretem.- De melyünkhöz húz jobban a szíved? - kérdezte Csonka pajtás.Felelte a leány:- Tehozzád, Csonka pajtás.No ha úgy, hát legyen úgy. Csonka pajtás feleségül vette a királykisasszonyt. Hanem Sánta pajtás erõsen szomorú volt. Mondta Csonka pajtás:- Ne búsulj, Sánta pajtás, neked is szerzünk feleséget! Van még a királynénak két leánya.Csonka pajtásnak volt pénze elegendõ, csináltatott magának is, Sánta pajtásnak is szép királyi ruhát, de még a feleségének is, s úgy mentek a királyné városába, de Csonka pajtás megparancsolta a feleségének, hogy sûrû selyemfátyollal takarja el az arcát, nehogy odahaza megismerjék, így mentek a királynéhoz, s ott Csonka pajtás mindjárt eléadta, hogy az õ királyi pajtása háztûznézõbe jött.Mondta a királyné:- Hozott a szerencse, éppen jókor jöttetek, mert a legidõsebb leányomat most adtam férjhez, s még csak egy leányom van párja nélkül.Kérdezte Csonka pajtás:- S nincs több leánya felségednek?- Volt még egy, de azt két koldus elrabolta.Merthogy a királykisasszonynak tetszett Sánta pajtás, egyszeriben megtartották a lakodalmat. Akkor aztán Csonka pajtás felesége is levetette arcáról a sûrû selyemfátyolt.Hej, Uram, Jézus, lett öröm! Hét álló hétig állott a hejehuja, dínomdánom, lakodalom, s hogy annak vége lett, a királyné Csonka pajtásnak adta az országát s királyságát, Sánta pajtást pedig fõfõgenerálisnak tette. De Csonka pajtásnak nem sokáig volt maradása az országban, mert eszébe jutott az õ volt királya, akirõl tudta, hogy keserves sorra jutott. Elbúcsúzott a feleségétõl, s hatlovas hintón elment az õ volt királyának az országába, s ím, csakugyan meg is találta a királyt egy pusztaságon, amint disznókat õrzött szegény feje. Leszáll a hintóból, megy a kondáshoz, s kérdi:- Mit csinál, felséges királyom?Felelte a király:- Nem vagyok én király, kondás voltam mindég.- Hát engem ismer-e?- Nem ismerem.- Pedig én felséged volt szakácsa vagyok, akinek a bal kezét levágatta a királyné kívánságára. Ne búsuljon felséged, mert lám, újra kinõtt a karom, most én is király vagyok, s azért jöttem, hogy felségedet visszavigyem illõ helyére.De a király semmiképpen sem akart visszamenni, erõvel fogta meg Csonka pajtás, s úgy ültette maga mellé a hintóba. Egyenest behajtott a király udvarába, fölmennek a palotába, s mondja ott Csonka pajtás a királynénak:- Ismeri-e felséged ezt az embert?- Nem ismerem.- Hát tudja meg, hogy ez az ember a felséged ura. Én meg az az ember vagyok, akinek a bal kezét s a szívét felséged meg akarta enni!Hej, megijedt a királyné, térdre esett, s úgy könyörgött Csonka pajtásnak, hogy csak ne bántsa, úgy bánik ezután az urával, mint a hímes tojással.Egyszeriben langyos fürdõket csináltatott az urának, királyi ruhába öltöztette, cirókálta-marókálta, hízelkedett neki.Akkor azt mondta Csonka pajtás:- Hát aztán így legyen ezentúl is, mert ha meghallom, hogy rosszul bánik az urával, idejövök, s bizony mondom, megbánja felséged.Azzal Csonka pajtás visszament az országába, s többet nem is kellett visszajõni az õ volt királyának az országába, úgy élt a király s a királyné, mint két gilicemadár.Még ma is élnek, ha meg nem haltak. 