Story Title: Młynarz,syn jego i osieł
Story ID (from ATU-website): 8164
ATU Classification Number: UNKNOWN

Nie wiem, gdziem ja to czytał, ale mniejsza o to.Miał jeden młynarz osła; tak zmęczył robotą,Iż nie wiedząc co robić,Wolał przedać niż dobić,Woła syna wyrostka, co go w domu chował,I rzecze: Żeby się nasz osieł nie zmordowałW długiej drogi przeciągu,Zanieśmy go na drągu.Dźwiga stary i stęka, chłopiec jeszcze gorzej.Im szli dalej, im szli sporzej,Tem srożej trud uciemiężał,Tem bardziej im osieł ciężał.Gdy to postrzegli,Ludzie się zbiegli,Śmiechy się wzniosły:Wzdyćto trzy osły!A ten najmniej, co na drągu. —Nie kontent młynarz z zaciągu,Rozumu się poradził,Syna na osła wsadził.Aż pierwsi, co napotkał, nuż się gniewać o to:Ty na ośle, niecnoto!Rzekli do chłopca, a stary pieszo! —Więc do kijów gdy się spieszą,Aby ich złość nie uniosła,Zsadził syna, siadł na osła.Przechodziły dziewczęta, mówi jedna drugiej:Patrz, biedny chłopiec, jak do wysługiTen stary go używa.Dziecię z pracy omdlewa,A dziad niemiłosierny,Choć dzieciuch tak mizerny,Pieszo go iść przymusza. —To starego gdy wzrusza,Wsadził chłopca za siebie.Że dogodził potrzebie,Jedzie, kontent z wynalazku.Ledwo co wyjechał z lasku,Znowu krzyk: Jacy to głupi!A kto od nich osła kupi?Podróżą go udręczą,Ciężarem go zamęczą;Chyba skórę przedadzą. —Nie źle oni coś radząRzekł młynarz, chociaż i łają. —Więc z synem z osła zsiadają,Aż znowu mówią przechodnie:A któż to widział, aby wygodnieOsieł szedł wolno, a młynarz za nim?Wybacz, bracie! że cię ganim;Każdy z ciebie śmiać się będzie,Jak się nie poprawisz w błędzie. —Nie poprawię, rzekł młynarz, dość przymówek zniosłem,Chciałem wszystkim dogodzić, i w tem byłem osłem.Odtąd, czy kto pochwali, czy mnie będzie winił,Nie będę dbał nic o to; co chcę, będę czynił.Co rzekł, to się ziściło,I dobrze mu z tem było.