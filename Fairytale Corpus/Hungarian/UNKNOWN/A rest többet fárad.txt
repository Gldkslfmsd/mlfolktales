Story Title: A rest többet fárad
Story ID (from ATU-website): 5876
ATU Classification Number: UNKNOWN

Krisztus urunk egyszer, amint éppen egy város felé mendegélt Péterrel, egy krajcárt talált az úton. Szólt Péternek:- Vedd föl azt a krajcárt, Péter! Még hasznát vehetjük.- Nem veszem én - mondotta Péter.- Vedd föl, Péter!- Minek, Uram? Nem érdemes lehajolni egy krajcárért!Hát jól van. Krisztus urunk nem szólt többet, hanem lehajolt, s fölvette a krajcárt. Amint beértek a városba, azon a krajcáron cseresznyét vett, de úgy, hogy Péter nem vette észre. Hej, olcsó volt akkor a cseresznye! Egy krajcárért száz szemet adtak Krisztus urunknak.Továbbmentek a városból, Krisztus urunk elõre, Péter utána. Még egy jó hajításnyira sem mentek, Krisztus urunk levetett egy szem cseresznyét a földre, de úgy, hogy Péter azt nem látta, s visszaszólt:- Te, Péter! Nézd, de szép cseresznye van a földön!Bezzeg nem kellett mondani: "vedd fel!" - mert Péter erõsen szomjas volt, biztatás nélkül is fölvette.Amint egy kicsit továbbhaladtak, Krisztus urunk megint leejtett egy szem cseresznyét, s hátraszólt Péternek:- Péter!- Hallom, Uram, hallom.- Nem látsz cseresznyét a földön?- De bizony látok, s föl is veszem, meg is eszem.Így egyenként mind a száz szem cseresznyét elhullatta Krisztus urunk, s Péter hûségesen fölszedte s megette. Akkor aztán megállott Krisztus urunk, s mondta Péternek:- Látod, Péter, látod! Azért az egy krajcárért nem hajoltál le, most meg százszor egymás után lehajlottál azért a száz szem cseresznyéért, amit a krajcáron vettem. Tanuld meg ebbõl, hogy a rest többet fárad! 