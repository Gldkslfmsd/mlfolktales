Story Title: Jaś
Story ID (from ATU-website): 8142
ATU Classification Number: UNKNOWN

Nie złe to jest posłuchać, gdy mówią staruszki.Szedł Jaś na gruszki,A ojciec widząc, jak pełen zapału,Rzekł: Trząś gruszki, mój Jasiu! ale trząś pomału,Jeszcze nie skończył, a już Jaś w sadzie.Posłuszny radzieStrząsnął drzewem pomału, i gruszka nie pada;Zła rada.Więc strząsnął mocniej, nie pada znowu.Chciwy połowu —Nie trząść tu, widzę, trzeba (rzekł), lecz rwać należy.Po drabinę więc bieży.A gdy nie znalazł, i w prawo i w lewoPiął się na drzewo,I to wskórał, iż zleciał i potłukł się srodze.Jednak choć w bolu i trwodze,Smutną miał postać:Przemyśliwał Jaś przecież, jakby gruszek dostać.Więc sporym, który leżał koło drzewa, klocem,Rzucił, przełamał gałąź, i padła z owocem.Porwie, gryzie, aż gruszka twarda i ladaco.Gdy więc wrócił do ojca z nadaremną pracą:Rzekł smutnemu po szkodzie Jasiowi staruszek:Gdy nie padną trzęsione, nie trzeba rwać gruszek.