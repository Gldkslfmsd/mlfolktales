Story Title: Kuglarze
Story ID (from ATU-website): 8154
ATU Classification Number: UNKNOWN

Dosyć się to często zdarza,Bywa kuglarz nad kuglarza.Jeden z nich, a jest nie mało,Żwawo i śmiałoPokazywał, co może:Zjadał łyżki i noże,Z gałek ciasta robił grosze,Karty przemieniał w kokosze,Co chciał, stawiał, co chciał, zmykał,Usta kłodkami zamykał,Kuropatwy robił z chleba;Zgoła był takim, jak trzeba,Bawił, dziwił, od tygodnia;Wszedł drugi i powiedział: Ja się zowię zbrodnia.Rzekł zatem do pierwszego: Kolego i bracie!Na rzemieśle się nie znacie,A wy, co mnie widzicie,Patrzcie, cuda ujrzycie.Oto zwierciadło.Co wszystko zgadło.Zbliżył się szpetny, ujrzał postać miłą,Przyszedł garbaty, i garbu nie było,Każdy z pociesznym odszedł zadatkiem,Kto nie miał zębów, znalazł dostatkiem,PoczerniałeByły białe,Stara baba, będąc młodą,Pocieszyła się urodą.Wszyscy sprawcę uwielbiali,Wszyscy razem zawołali:Oto zwierciadło,Co wszystko zgadło. —Dał lichwiarzowi w rękę pełen kaszy garnek,Skoro wziął, tyle groszy było, ile ziarnek,Glina przybrała postać okutej szkatułki.Otworzył stratny, znalazł pozew i pigułki,Rzucił, porwał ją złodziej i brzęczała złotem.Ale gdy odbił zamek z niezmiernym łoskotem,Przestraszył go natychmiast widok niespodziany,Złoto znikło, znalazł się stryczek i kajdany.Stawił butelek parę szampańskich —Oto, rzekł, ekstrakt obietnic pańskich. —Zrazu nic w nich nie było,Cóż się potem zjawiło?Oto coś jak się zaczęło burzyć,Mięszać, przewracać, pienić i kurzyć,Szelest zrobił się wielki,Pękły obie butelki,I znowu nic nie było.Gdy to wszystkich dziwiło,Jakieś dziwackie jął odprawiać szepty,Jak grad na stolik leciały recepty.Wziął jedną zdrowy, czytał, i słabo mu było,Wziął chory, nic nie znalazł, i to uleczyło,Spazmatyczna, co tam stała,To na swojej wyczytała:Chcesz nie bydź chora,Strzeż się doktora.Zmienił modne kornety w worek wypróżniony,Zrobił pierścień z pszenicy, a kufer z karbony.Zadziwili się wszyscy, on rzekł: To jest fraszka. —Dał młodemu trzos złota, zostala się flaszka.Postrzegł w ciżbie dworaka, dał mu pęcherz z złotem,Kazał ścisnąć, natychmiast niespodziewanym zwrotem,Odmieniwszy postawę prostą i obrzydłą,Wystrzelił jak z armaty i wydał kadzidło.Wziął fascykuł od jurysty,Dmuchnął, został piasek czysty,Z piasku owego zaraz bicz ukręcił,Z bicza zrobił kałamarz, a gdy w nim coś zmęcił,Ujrzeli w ręku swoich za taką robotą,Ten, co miał sprawę, piasek; co w niej gadał, złoto.Sędziemu dwa pęcherze dał od zapozwanych,Obadwa były pełne papierów pisanych.Pękł, co był ubogiego, skoro go wymienił,Bogacza w ważny weksel zaraz się przemienił.A wszyscy zawołali zdaleka i z bliska:Tomito pęcherz, gdy kto na nim zyska. —Chcecie wiedzieć, rzekł, jakto przemysł rzeczy mnoży?Niech z was każdy w ten worek pieniądze położy. —Stosując się do rozkazuNapełnili go dorazu.On się pokłonił, podskoczył, wykrzyknął;Brzęknął pieniędzmi, rozśmiał się i zniknął.