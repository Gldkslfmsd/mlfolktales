Story Title: Vas laci
Story ID (from ATU-website): 5742
ATU Classification Number: UNKNOWN

Hol volt, hol nem volt, hetedhét országon is túl, még az üveghegyeken is túl, volt egyszer egy király, annak három fia meg három lánya. A legkisebb fiút Vas Lacinak hívták, mert az olyan erõs volt, mint maga a vas.No, nemcsak erõs volt Vas Laci, de csintalan is: hét ördög lakott benne. Egyszer, amikor az iskolából jött hazafelé, nekiszaladt egy öregasszonynak, aki a feje tetején egy kosár tojást vitt. Leütötte a fejérõl a kosarat, s a tojás mind összetört. Azt mondta az öregasszony:- No, te fiú, én neked rosszért jót kívánok. Azt kívánom, hogy amit legelébb kívánsz, azonnal teljesedjék.Vas Laci nagyot kacagott, amint szaladt hazafelé, és azt gondolta magában: "Ejnye, de bolond asszony ez, még jót kíván nekem, mikor a tojását mind összetörtem. No csak hazamenjek, mindjárt valami jót kívánok!"Hazamegy a fiú, hát a nénjei éppen labdáznak. Közéjük áll õ is, de a királykisasszonyok összeegyeztek, hogy mind csak Lacit üssék, legalább így visszafizetik neki a kölcsönt, mert õket is sokat bosszantotta a csintalanságával.Hej, megmérgelõdött Laci, mikor látta, hogy mind csak õt püfölik a labdával, s nagy mérgében odakiáltott a leányoknak:- Ó, hogy a föld nyeljen el benneteket!Abban a pillanatban megnyílt a föld, eltûnt a három királykisasszony.Nagy volt a szomorúság a király udvarában. Keresték a királykisasszonyokat mindenfelé, az egész világon, de sehol sem találták, nem is tudták, hogy merre keressék, mert Vas Laci egy szóval sem mondta, hogy a nénjeit a föld nyelte el. Utánuk ment a legidõsebb királyfi, utánuk a középsõ királyfi, de eltelt egy esztendõ, eltelt kettõ, három, még több is, a királyfik még vissza sem kerültek, valahol elpusztultak bizonyosan.Aközben Vas Laci felcseperedett, nagy, erõs legény lett belõle, s mondta a királynak:- Édesapám, elmegyek én is a nénéim után, úgyis én vagyok az oka a szerencsétlenségüknek.- No bizony, ha te vagy - mondotta a király -, indulj, s addig ne kerülj a szemem elé, míg a nénéidet meg nem találod s vissza nem hozod.Elindult Vas Laci, ment, mendegélt hetedhét ország ellen, hegyeken-völgyeken által, s mikor már hét nap s hét éjjel folyton ment, beért egy rengeteg erdõbe. Amint megy az erdõn keresztül, látja, hogy egy öregasszony éppen a hátára akar emelni egy csomó száraz ágat, próbálja kétszer is, háromszor is, de nem tudja felemelni. Odamegy Vas Laci, s az öregasszonynak szépen a hátára emeli az ágakat. Mondja az öregasszony:- Köszönöm, Vas Laci, hogy segítettél nekem, jóért jóval fizetek. Tudom én, hogy miben jársz te. A három nénédet keresed, akiket a föld nyelt el. De ne búsulj, ha te segítettél rajtam, én is segítek terajtad.Azzal az öregasszony csak rátoppintott a földre, a föld egyszeriben megnyílt, kipattant belõle egy nagy vasláda. Mondta az öregasszony:- Csak bújj belé bátran ebbe a ládába! Ez levisz téged a föld alá, s ott megtalálod a legidõsebb nénédet s a másik kettõt is.Belefeküdt Vas Laci a ládába, a láda pedig ment lefelé, hét nap, hét éjjel folyton-folyvást mehetett, aztán leért az alvilágba, s fölpattant a födele. Hát istenem, egy ezüstvár volt ott egy hajításnyira tõle, az ezüstvár elõtt egy folyó, de a folyón keresztül beretvából volt verve a híd, s azok a beretvák úgy táncoltak, ugráltak, hogy azon halandó ember által nem mehetett.Elszomorodott Vas Laci, nagyot sóhajtott:- Ide eljöheték, de ezen a hídon soha, míg ez a világ, keresztül nem mehetek!Mert úgy tudjátok meg, hogy a hídnak a túlsó vége éppen az ezüstvár kapujáig nyúlt, s másként a várba nem lehetett bekerülni. Megszólalt a láda:- Ne búsulj, Vas Laci, én a víz alatt szépen általviszlek, a várba is beviszlek, a többi aztán a te gondod.Bebújt Vas Laci a ládába, a láda meg szépen általúszott a víz alatt, bevitte Lacit a várba, aztán szépen visszaúszott, otthagyta Lacit a várban.Meglátja Lacit a nénje, összecsapja a kezét, elébe szalad:- Jaj lelkem, öcsém, hogy jöttél ide! Vége az életednek. Nem tudod, hogy a hétfejû sárkányé ez a vár, s ha hazajõ, megöl téged?- Ne félj semmit - mondotta Vas Laci -, csak adj nekem egy kardot, a többit bízd reám.Bementek a fegyveres szobába, ott Vas Laci leakasztott egy kardot. Hát uramteremtõm, abban a pillanatban nagyot döndül az ezüstvár. A hétfejû sárkány hajította haza a buzogányát hetvenhét mérföldrõl.- Jaj, lelkem, öcsém, mindjárt itt lesz a sárkány, készülj a halálra!- Ne félj, néném, ne félj!Jött is a sárkány rettentõ nagy haraggal.- Hát te mit akarsz itt?!- Meg akarok veled küzdeni életre-halálra - mondotta Vas Laci.- Ó, nem küzdök én meg akárki fiával! Elébb hadd látom, mit tudsz!Kivett az asztalfiából egy kõkenyeret meg egy vasbicskát, s azzal leszelt egy karéj kenyeret.- No, lássuk, mit tudsz te?Vas Laci fogta a kenyeret, s a vasbicskával kettészelte.- No, most megküzdhetünk - mondotta a sárkány -, látom, hogy hozzám való vagy. Gyere velem a vascsûrbe.Lemennek a vascsûrbe, birokra kelnek. A hétfejû sárkány felkapja Vas Lacit, s térdig vágja a vasba. Nosza, kiugrik Vas Laci, felkapja a hétfejû sárkányt, jól megkerengeti a levegõben, azzal úgy levágja, hogy derékig süppedett a vasba. De kiugrik a hétfejû sárkány is, s levágja Vas Lacit, hogy mellig süppedt a vasba. Nekirugaszkodik Vas Laci, kiugrik a vasból, fölkapja a hétfejû sárkányt, még jobban megkerengeti a levegõben, s úgy levágja, hogy nyakig süppedt a vasba. Akkor kirántotta a kardját, s a sárkánynak mind a hét fejét levágta.- No, édes néném - mondotta Vas Laci -, most már gyere velem, mehetünk.- Jaj, dehogy mehetünk, dehogy mehetünk, a beretvahídon nem tudunk mi keresztülmenni, itt kell elpusztulnunk!Gondol ide, gondol oda Vas Laci, mit is csináljon hamarjában. Õ bizony egyet gondol, kiássa a földbõl a sárkány testét, lenyúzza a vastag bõrét, beteríti vele a beretvahidat, s úgy átsétáltak, hogy még a lábukat sem vérezték meg. Hát amint keresztülmentek a hídon, ott van az öregasszony, s mondja Vas Lacinak:- No, fiam, ezt a nénédet szerencsésen megszabadítád. Én a vasládában fel is viszem. Te pedig menj most az én kovács bátyámhoz, csak ide nem messze lakik. Mondd meg neki, tisztelem, amit lehet, segítsen rajtad.Elválnak egymástól. Az öregasszony ment a királykisasszonnyal a ládában fölfelé - ment Vas Laci is, amerre az öregasszony utasította. Megy, mendegél Laci, megérkezik a kovácsmûhelybe, de az olyan kovácsmûhely volt, amilyent még õ világéletében nem látott. Tiszta csupa acél volt a fala, a födele kívül-belül. Bemegy a mûhelybe, hát a kovács tetõtõl talpig tiszta csupa acél. Köszön Laci illendõképpen, elémondja, miben jár, s mit üzent az öregasszony.- Jól van, fiam - mondotta a kovács -, ismerem a dolgodat, hiszen erõs legény vagy, amint látom, vasból van a tested, de megacélozlak tetõtõl talpig, hogy kard ne fogja testedet.Azzal mindjárt meg is acélozta Vas Lacit, s mondta neki:- No most, fiam, mehetsz, állj belé ebbe az útba a mûhely elõtt, s ki se térj belõle. Egyenesen az aranyvárhoz érsz, abban lakik a középsõ nénéd, a tizennégy fejû sárkány tartja szomorú rabságban.Megköszöni Vas Laci a kovács jóindulatát, elbúcsúzik tõle, s meg sem áll, míg az aranyvárhoz nem ér. Az aranyvár elõtt nem volt beretvahíd, de úgy forgott egy kacsalábon, mint a veszedelem. Hiszen foroghatott, nem forgott sokáig. Odaszökött Laci, s úgy megfogta a kacsalábat, hogy a vár egyszeriben megállott a forgásában, a másik kezével pedig bedöndítette a kaput, s belépett a várba.Éppen jókor érkezett, jött elébe a tizennégy fejû sárkány.- Hát te mit akarsz itt?! - kiáltott rá a sárkány.- El akarom vinni a nénémet.- Megállj, öcsém, elõbb küzdjünk meg!- Én nem bánom - mondotta Vas Laci -, küzdjünk meg - s nekigyürkõzött.- Nem úgy, öcsém, nem úgy! Legyen belõled vaskerék, énbelõlem papiroskerék. Menjünk ki két hegy tetejére, s úgy ütközzünk össze!Mondotta Laci:- Csak légy te a vaskerék, én a papiroskerék, úgysem félek én tõled.Kimentek a hegy tetejére. Vaskerék lett a tizennégy fejû sárkányból, papiroskerék Vas Laciból, gurultak lefelé, mint a sebes szélvész, de egyszerre csak kiesett a vaskerékbõl egy küllõ, azzal a kerék elkezdett forogni maga körül, mint a kergeteges juh, s felfordult. Az a küllõ a tizennégy fejû sárkánynak a feje volt.Feltápászkodik a vaskerék, s mondja a papiroskeréknek:- Nem jól van ez így. Belõlem lesz kék láng, belõled veres láng, s úgy csapjunk össze.- Nem úgy, komám - mondotta Vas Laci -, te légy a veres láng, én a kék láng.- Nem bánom - mondotta a sárkány -, nekem mindegy, akárhogy.Veres láng lett a sárkányból, kék láng Vas Laciból, s úgy csaptak össze, de egyik sem bírt a másikkal. Egyszerre csak egy holló repül el felettük, s felkiált a sárkány:- Te holló, csöppents egy csepp vizet a kék lángba, egy fejet adok érte!Felkiáltott Vas Laci is:- A veres lángba cseppents egyet, te holló, s én tizennégy fejet adok érte!Hát bezzeg hogy a veres lángba cseppentett vizet a holló. Ki is aludott mindjárt, vége volt a tizennégy fejû sárkánynak, a hollóé lett mind a tizennégy feje, Vas Laci pedig szaladott fel az aranyvárba, s vitte a nénjét a kovácshoz. Az meg vitte az öregasszonyhoz, s az öregasszony a vasládában szépen felvitte a középsõ királykisasszonyt is.Ezalatt Vas Laci ment tovább, hogy megkeresse a harmadik nénjét is. Amint ment, mendegélt rengeteg erdõn keresztül, látja, hogy egy nagy szénaboglya ég s a boglyában egy kicsi kígyó vergelõdik. Megszólítja a kicsi kígyó Vas Lacit:- Mentsd meg az életemet, s jótétel helyébe jót várj!Odaszalad Vas Laci, s kikapja a kicsi kígyót az égõ boglyából. Hej istenem, hálálkodott a kicsi kígyó, s mondta Vas Lacinak:- Megmentél a tûzhaláltól, áldjon meg az Isten, gyere velem az édesapámhoz, aki a kígyók királya, tudom, hogy meghálálja a te jóságodat, ad neked mindent, amit csak kívánsz, temérdek aranyat, ezüstöt. De én azt mondom neked, akármi drágát, szépet kínál az apám, el ne fogadd tõle, csak kérjed tõle a legrosszabbik lovát, legrozsdásabb kardját s a legszennyesebb ingét.Megérkeznek a kígyókirály palotájába, ott a kígyó-királykisasszony elémondja, hogy mi történt. Bezzeg hogy volt becsülete Vas Lacinak, tejbe-vajba fürösztötték, el sem akarták engedni, maradjon ott egész életére.Mondotta Vas Laci:- Köszönöm a jóságodat, felséges királyom, de nekem mennem kell, hanem ha az Isten megsegít, visszatérek még hozzád.- Hát vígy magaddal az útra ezüstöt-aranyat s mindent, ami kell.- Nem kell nekem sem arany, sem ezüst, felséges királyom, add nekem a legrosszabb lovadat, legrozsdásabb kardodat, legszennyesebb ingedet, s az elég lesz nekem."No - gondolta a király - ezt bizonyosan a leányom tanácsolta neki, de jól van, nekiadom!"Mondta Vas Lacinak:- Mindent jobb szívvel adtam volna, fiam, de megmentetted a leányom életét, hát legyen a tied a ló is, a kard is, az ing is.Azzal kimentek a ménesbe, kiválasztották a legrosszabb lovat. Olyan bogos volt, olyan sánta volt, alig tudott lépni. Azután kiválasztották a legrozsdásabb kardot s a legszennyesebb inget. A kardot mindjárt az oldalára kötötte Vas Laci, az inget pedig felvette. Amikor elbúcsúzott, a kígyó-királykisasszony megsúgta neki:- Hallod-e, te királyfi, jól vigyázz erre a lóra, mert táltos! Jól a kardra is, mert amíg ilyen rozsdás, megölhetsz ezzel akárkit, de jól vigyázz az ingedre is, nehogy kimossák, mert amíg szennyesnek marad, kard ezt az inget nem fogja.Elindult Vas Laci, s meg sem állott, míg a gyémántvárhoz nem ért. Ott volt a legkisebb nénje, szomorú rabságban a huszonegy fejû sárkánynál. Fölmegy Laci a gyémántvárba, s ím, elébe szalad a nénje nagy örvendezéssel.- Jaj, lelkem, öcsém, édes öcsém, hogy találtál ide?!De mindjárt el is szomorodott, hullott a könnye, mint a záporesõ, s mondta Lacinak:- Fordulj vissza, édes öcsém, lelkem, öcsém, mert elpusztít a huszonegy fejû sárkány. Itt vannak a bátyáid, a füstre kötötte mind a kettõt, s úgy aszalja, téged is odaköt.Mondta Laci:- Ne félj, néném, van nekem olyan kardom, hogy azzal megölöm a sárkányt, ha százfejû is, s olyan ing van a mellemen, hogy kard azt nem fogja.- Ó, édes öcsém, lelkem, öcsém, hiába a kardod, hiába az inged, a huszonegy fejû sárkányt még meg is ölheted, de a felesége ördöngös asszony, az bizonyosan elpusztít téged. Jobb lesz, ha szépszerivel kiváltasz minket.Mondta Laci:- Nem bánom, megpróbálom szépszerivel.Fölmennek a palotába, ott ült aranylócán a huszonegy fejû sárkány, mellette az ördöngös felesége. Az asszony csak ránézett Vas Lacira, s tudta, hogy ki s mi, tudta, hogy miben jár; azt is tudta, hogy milyen kardja s milyen inge van.- A nénédért jöttél, úgy-e, Vas Laci? - kérdezte tõle az ördöngös asszony.Mondta Vas Laci:- A nénémért jöttem, és a bátyáimért.- Jól van, elviheted a nénédet is, a bátyáidat is, csak add az uramnak azt a rozsdás kardot, azt a szennyes inget, ami a melleden van.Egy szóval sem ellenkezett Vas Laci, leoldotta a kardját, levette a nyakáról a szennyes inget, s odaadta a sárkánynak.Nagyot kacagott az ördöngös asszony, de még a huszonegy fejû sárkány is.- No, te világbolondja - mondotta a sárkány -, most kezemben az életed.Mondotta Vas Laci:- Igazad van, huszonegy fejû sárkány, világbolondja vagyok, látom, hogy vége az életemnek, csak addig kegyelmezz életemnek, amíg elbúcsúzok a lovamtól.A sárkány megengedte jó szívvel, s Laci kiment az udvarba, nyakába borult a lovának, s elmondta neki keserves könnyhullatások közt, hogy mi történt.- Szerencséd - mondta a táltos -, hogy csak a kardodat s az ingedet kérte, s én nem jutottam az eszébe. Kérd meg a sárkányt, hogy ha összevagdalja a testedet, tegye belé egy zsákba, akassza fel a nyereg kápájára, s én majd hazaviszlek a kígyókirályhoz, hátha az még segíthet rajtad.Visszamegy Laci a palotába, s kérdi a sárkány:- Na, elbúcsúztál-e a lovadtól, Vas Laci?- Elbúcsúztam, huszonegy fejû sárkány, most már megölhetsz, miszlikbe vagdalhatod a testemet, csak arra kérlek, tedd belé egy zsákba minden porcikámat, akaszd föl a lovamra, hadd menjen vele világnak.- Megteszem jó szívvel - mondotta a sárkány.Azzal csak kirántotta a rozsdás kardot, ezer darabra vagdalta Vas Lacit, aztán minden csontját-bontját fölszedte, egy zsákba belérakta, s a zsákot felakasztotta a ló hátára, s a ló elnyargalt, mint a szélvész, még annál is sebesebben. Egyszer csak a kígyókirály valami nagy zúgást-búgást hall, s mondja a leányának:- Valami nagy szerencsétlenség történhetett Vas Lacival, leányom, mert hallom, hogy jõ a táltos. Hamar szólj a legényeknek, hogy tegyenek nagy tüzet a kapu elé, hogy a tûz lángjával hûtse le magát, mert hallom, hogy nagy haraggal vágtat hazafelé.Hirtelen nagy tüzet raknak a kapu elé, akkorát, hogy a lángja s a füstje felcsapott a magas levegõégbe. Hát jõ a táltos, vágtat, mint a gondolat, neki a tûznek, s egy szempillantásra mind elnyeli a lángot, s attól egy kicsit lehülepedett.Lejõ a király s a királykisasszony az udvarra, kérdik a táltost:- Mi baj, mi történt?Mondja a táltos:- Hazahoztam Vas Lacit, miszlikbe vagdalta a huszonegy fejû sárkány.Levették a zsákot a nyeregbõl, felvitték a palotába, aztán belefújt a sípjába kígyókirály, s jöttek a kígyók mindenfelõl, csak úgy nyüzsögtek az udvaron, s várták a kígyókirály parancsolatját.- Eredjetek - parancsolta a király -, hozzatok mindenféle forrasztófüveket!Amennyi kígyó volt, erre a szóra mind eltûnt, mintha a föld nyelte volna el. Elszéledtek az erdõn-mezõn, szedték a forrasztófüveket, vitték a király udvarába. Forrasztófüvekkel a királykisasszony Vas Lacinak a húsát, csontját megkenegette, minden porcikáját összeforrasztotta, s hát uramteremtõm, hétszerte szebb és erõsebb lett, mint volt annak elõtte. Aztán ott tartották egy hétig, kettõig, s megtanították mindenféle bûbájos mesterségre. Úgy indult el ismét Vas Laci a gyémántudvarba. Hanem most nem ment fel a gyémántpalotába. Volt a huszonegy fejû sárkány kertjében egy nagy halastó, odament Vas Laci, annak a partján keresztülbucskázott, aranykacsa lett belõle, belement a tóba, s ott úszkált egész nap.Arra megy egyszer a huszonegy fejû sárkány felesége, látja az aranykacsát, s mindjárt gondolta, hogy az a kacsa Vas Laci lehet. Jött a huszonegy fejû sárkány is, s nézte nagy gyönyörûséggel a kacsát.- Jaj de szép kacsa, jaj de szép, ilyent még nem láttam! - mondotta a sárkány. - No, ennek jó gondját viseljük.Mondotta az ördöngös asszony:- Bizony ne viseld te annak semmiféle gondját, mert én úgy megkívántam a máját, hogy ha nem ehetem belõle, szörnyet halok.- Jól van - mondotta a sárkány -, hát ha megkívántad, egyél belõle - s elévette a nyilát, rálõtt a kacsára. Rálõtt százszor is, de egyszer sem találta, mert a kacsa mindig a víz alá bukott.- No, megállj! - kiáltott a sárkány -, ha meg nem tudlak lõni, megfoglak!Ledobta a tó partjára a rozsdás kardját, le a ruháját s a ruhájával a szennyes inget is. Beleugrott a tóba, úszott a kacsa után. De amint beleugrott, a kacsa kiröppent a tó partjára, általbucskázott a fején, ismét Vas Laci lett belõle, fölkapta a kardot, felvette a szennyes inget, s mondta a sárkánynak:- No, most gyere ki!Hát hiszen kijött a sárkány, de ha kijött, fûbe is harapott mindjárt. Az ördöngös asszony ijedtében felült egy seprûre, s elvágtatott azon, Laci pedig ment nagy örömmel fel a palotába, ott a füstrõl levette a bátyjait. Meg voltak aszalva szegények, mint a szilva. Aztán elindult a nénjével, föltették egy szekérre a bátyjaik testét, s mentek a kígyókirály udvarába.Fölmennek a palotába, de Vas Lacinak szeme-szája tátva maradt, mikor a kígyókirály mellett meglátja a leányát. Nem volt az többé kígyó, hanem gyönyörûséges szép leány, akinek egy fényes csillag ragyogott a homlokán.Na, mindjárt hoztak mindenféle csodafüveket, megkenegették a két idõsebb királyfi testét, talpra állították õket, s aztán mentek haza a leánytestvérükkel. Csak Vas Laci maradt ott a kígyókirály udvarában. Azt mondta:- Megélek én itt is.Mindjárt papot hívtak, Vas Lacit s a kígyó-királykisasszonyt összeeskették, csaptak nagy lakodalmat. Az öreg kígyókirály általadta neki egész országát s rettentõ nagy gazdagságát.Még ma is élnek, ha meg nem haltak. 