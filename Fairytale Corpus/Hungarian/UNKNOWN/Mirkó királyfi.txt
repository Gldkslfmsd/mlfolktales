Story Title: Mirkó királyfi
Story ID (from ATU-website): 5565
ATU Classification Number: UNKNOWN

Hol volt, hol nem volt, hetedhét országon is túl volt, volt egyszer egy király, s annak három szép növendék fia. Sugár, dali legényecske volt mind a három, de az apjuk ügyet sem vetett rájuk. Egész áldott nap ott üldögélt a király a palota hetvenhetedik ablakában, s folyton-folyvást napkeletre nézett, mintha onnét várt volna valakit. Kit várt, kit nem, azt ugyan senki lélek sem tudta, csak annyit láttak az udvarbéliek, hogy a királynak az egyik szeme folyvást sír, a másik meg nevet.A királyfik sokat tanakodtak maguk közt, hogy ugyan mért húzódik félre az édesapjuk, s különösen azt szerették volna tudni, hogy mért sír az egyik szeme, s mért nevet a másik?- Kérdezzük meg! - mondá az idõsebbik.- Kérdezzük meg! - mondá a fiatalabbik is.Az idõsebb királyfi nem is teketóriázott sokáig: bement az apja szobájába, s köszönt illendõképpen. A király akkor is napkeletre nézett, s haragosan fordult az ajtó felé.- Mit akarsz, mit háborgatsz?! - förmedett a fiúra.- Ne haragudjék, édes apámuram - felelt a királyfi -, csak azt akartam megkérdezni kigyelmedtõl, hogy mért ül örökké az ablakban, s mért sír az egyik szeme, a másik meg nevet?Hej, még csak most lobbant igazán haragra a király. Fogta a buzogányát, s úgy a fiának lódította, hogy ha hirtelen el nem kapja a fejét, mindjárt szörnyû halált hal.A fiú esze nélkül szaladt ki az udvarra, ahol a testvérei várakoztak rá.- No, mit mondott az édesapánk? - kérdezték a fiúk.- Menjetek be, s majd ti is megtudjátok.A középsõ királyfi ment is, no de, ha bement, egy-két szempillantás múlva még sebesebben szaladt ki, mint a bátyja.- No, mit mondott, mit mondott? - kérdezte a legfiatalabb, Mirkó királyfi.- Menj be, öcsém, Mirkó, s te is megtudod.- Jól van, jól, bemegyek én is - mondá Mirkó, s nem szólt, nem beszélt többet, ment az apja szobájába.De még szóra sem nyithatta a száját, repült feléje a buzogány, hogy csak úgy surrogott-burrogott, s ha félre nem kapja a fejét Mirkó királyfi, bizony szörnyû halálnak halálával hal meg. Hanem Mirkó bezzeg nem szaladt ki, mint ahogy a bátyjai. A buzogányt szépen kihúzta a falból (mert úgy tudjátok meg, hogy belefúródott a falba), hát, hogy szavamat ne felejtsem, kihúzta a buzogányt, aztán odavitte az apjához.- Tessék, édes apámuram, itt a buzogány. Ha halálomat akarod, itt vagyok, üss fejbe.Tetszett a királynak ez a bátor beszéd.- Ember vagy, fiam - mondá Mirkónak. - Látom, hogy nem ijedsz meg az árnyékodtól. Hát meg is mondom neked, hogy mért sír örökké az egyik szemem, mért nevet a másik. Az egyik szemem azért sír, fiam, mert éjjel-nappal azon évelõdöm, búcsálódom, hogy egyik fiam sem való királynak, s ha behunytam a szemeimet, szertezüllõdik az én szép országom. A másik szemem pedig azért nevet, mosolyog örökké, mert egy vitéz pajtásomra gondolok, aki a selyemréten lakik, s azt ígérte nekem, hogy ha minden ellenségét legyõzte, hozzám jõ lakni, hadd legyünk együtt öreg napjainkban.- Hát még nem gyõzte le az ellenséget a kigyelmed pajtása? - kérdezé Mirkó.- Bizony nem, édes fiam. Ha százat levág, ezer támad helyébe, s azt mind egymaga kell hogy levágja.- Ne búsuljon, édes apámuram - mondá Mirkó -, egy életem, egy halálom, megyek a selyemrétre, s vissza sem jövök a kigyelmed vitéz pajtása nélkül.A bátyjai már szentül hitték, hogy szegény kis Mirkónak vége, mert különben rég kiszaladott volna. Bezzeg volt nagy álmélkodás, mikor Mirkó szép lassan kijött az udvarra, s elbeszélte bátyjainak, hogy mit hallott az édesapjuktól.- De már elõször én próbálok szerencsét - mondá a legidõsebb fiú, s tüstént visszament az apjához.- Felséges apámuram - mondá -, hallottam Mirkótól, hogy a kigyelmed vitéz pajtásának segítségre volna szüksége. Én vagyok a legidõsebb, engedje meg, hogy én menjek a selyemrétre.- Jól van, fiam, menj Isten hírével! - mondá a király. - Próbálj szerencsét!A legidõsebb fiú elbúcsúzott apjától, testvéreitõl, aztán fölnyergeltette a legszebb paripát, s még aznap elindult. Egy álló esztendeig járt oda meg vissza, de nem tudott továbbjutni a rézhídnál. Ezen nem tudott keresztülmenni a paripája. Felszakasztott a hídból egy deszkát, s azt hazavitte bizonyságnak, hadd lássa az édesapja, hogy volt legalább a rézhídig..- Hej, fiam - mondá a király -, mikor én olyan legény voltam, mint te, egy óra volt nekem a rézhíd, nem egy esztendõ. Te soha föl nem találod, míg a világ s még két nap, az én vitéz pajtásomat.Most a második fiú jelentette az apjának, hogy õ is szerencsét próbál.- Jól van, fiam, csak próbálj! - mondá a király.Fölnyergeltette a paripáját, s egy esztendõ múlva került vissza ez is. Hozott magával egy ezüstdeszkát az ezüsthídból. Mikor megmutatta a királynak, ez csak legyintett a kezével nagy búsan.- Látom már, hol voltál, ne is mondd. A te korodban két óra volt nekem az ezüsthíd. Feküdj le, fiam, te sem hozod haza az én vitéz pajtásomat.- De már most csakugyan rajtam a sor - mondá Mirkó királyfi. Bement az apjához, ki ott ült most is az ablakban, de már most sírt mind a két szeme.- Felséges apámuram - szólalt meg Mirkó -, ne sírjon kigyelmed! Eresszen el engem, s ha addig élek is, hazahozom a kigyelmed vitéz pajtását!Eleget mondá a király:- Ne menj, fiam, maradj itthon, mert ha elmégy, soha vissza nem kerülsz!Mirkó addig kérte, s olyan szépen kérte, hogy az öreg király belényugodott.Hej, örült Mirkó! Futva futott ki az istállóba, hogy válassza ki ott magának a legszebb paripát. Egyik szebb volt a másnál, de Mirkónak egy sem tetszett. Hát amint búcsálódnék magában, odamegy egy õsz öregasszony, s megszólítja:- A selyemrétre akarsz menni, úgy-e, Mirkó királyfi?- Oda, nénémasszony, oda.- No, ha oda, akkor ne itt keress magadnak való paripát. Eredj, menj vissza az édesapádhoz, kérd el tõle a csontkürtjét, s fuvints belé jó erõsen. Ahogy a csontkürtbe fuvintasz, egyszeribe hazajõ az aranyszõrû ménes, de ne ebbõl válassz magadnak paripát, hanem várd meg azt a girhes-görhes csikót, amelyik a ménes után sántikál, s amelyik úgy meg szokta sújtani farkával a kapubálványt, hogy az egész palota megrezdül belé.Megköszönte Mirkó a tanácsot, s visszament az apjához.- Édes apámuram, azért jövék vissza, hogy adja nekem a csontkürtjét.- Hát azt neked ki tanácsolta? - kérdé a király.Mirkó egy kicsit húzódozott, hogy vajon megmondja-e, de gondolta: õ bizony megmondja az igaz valóságot. Meg is mondta:- Egy õsz öregasszony tanácsolta, édesapám.- Jól van, fiam, menj le a hetedik pincébe. Ott van egy vakablak. Abba van bevakolva a csontkürt. Vedd ki, ha ugyan még használhatod.Lement Mirkó a hetedik pincébe, s egy csákánnyal hamarosan kibontotta a vakablakot. Ott volt a csontkürt. Fogta, vitte, s ahogy az udvarra ért, beléfuvintott jó erõsen.Hát, Istenem, megcsendült erre a palota, az udvar, a kert, csengett erdõ-mezõ. Jöttek az aranyszõrû paripák. Mindenik nyakában volt egy aranycsengõ, attól volt az a nagy csendülés. Jöttek a paripák, szebbnél szebbek, tüszköltek, horkoltak, ágaskodtak, mintha valamennyi ki akart volna repülni a világból. De Mirkó ügyet sem vetett rájuk, õ azt a girhes-görhes csikót várta. Jött az is, jó messzire a többi után. S ahogy az öregasszony mondta: mikor a kapu alá ért, farkával úgy megsuhintotta a kapubálványt, hogy megrendült belé a palota. Mirkó megvárta, míg a paripákat bekötik az istállóba, aztán bement õ is, egyenest a táltos csikóhoz, s megsimogatta.A táltos csikó egyszeribe megszólalt:- Tudom, miért simogatsz, Mirkó királyfi. Azt akarod, úgy-e, hogy a selyemrétre vigyelek. Hát jól van, én elviszlek szívesen, de addig még sok mindent el kell végezned.- Csak szólj - mondá Mirkó -, mindent megteszek, amit kívánsz.- Elõször is, adjál nekem jó abrakot, mert hosszú útra megyünk.- Mit adjak, édes lovam? Zabot? Szénát? Sarjút?- Se zabot, se szénát, se sarjút, kicsi gazdám. Hozz egy zsák árpát!Vitt neki egy zsák árpát. Egy szempillantásra mind egy szemig megette.- Most hozzál egy zsák kölest!Vitt neki egy zsák kölest, s a táltos csikó azt is megette egy szempillantásra.- No, édes lovam, kell-e még valami?- Kell, kicsi gazdám! Adj most egy teknõ tüzes parazsat!Ámult-bámult Mirkó királyfi, de engedelmeskedett. Vitt a táltos lónak egy teknõ tüzes parazsat. Úgy felhabzsolta, mintha zsenge zab lett volna. Ekkor egyet nagyot fújt, megrázkódott, s hát - halljatok csudát! - a girhes-görhes, bogos lábú csikóból olyan gyönyörûséges szép aranyszõrû paripa lett, hogy Mirkó királyfinak csak úgy káprázott a szeme.- No kicsi gazdám, most még szaladj fel a palotába - mondá a táltos, kérd meg az édesapádat, hogy adja oda neked azt a kardját s azt a karabélyát, amelyikkel ötven esztendõvel ezelõtt háborúban járt, azután meg azt a nyerget s azt a kantárt, amelyik ugyancsak ötven esztendõvel ezelõtt a fejemben volt.Szaladt Mirkó a királyhoz, mint a sebes szél.- Felséges apámuram, adja ide a kardját, a karabélyát, a nyergét meg a kantárját!- Melyiket, fiam? - kérdezte a király. - Száz meg ezer van nékem, azt sem tudom, melyik másik.Mirkó megmondotta, hogy melyikre van szüksége.- Hej, édes fiam, nem sok hasznát veszed már te sem a kardnak, sem a karabélynak. Rozsdás mind a kettõ. De még a nyeregnek meg a kantárnak sem. Talán már meg sincsenek, ha ugyan ott nem hányódnak a szín alatt.Bánta is Mirkó: legyen rozsdás a kard is, a karabély is, csak a táltos lónak kedve teljék. Lekapta a szegrõl a kardot, aztán futott a szín alá, s hát, áldott szerencsére, ott volt még a kantár is, a nyereg is. De, Uram, Jézus, milyen volt mind a kettõ. Vastagon állott a piszok nyergen is, kantáron is. No, csakhogy megvoltak. Szaladt velük az istállóba.- Itt van, édes lovam, minden, amit kívántál.A táltos ló csak ráfuvintott nyeregre, kantárra, kardra, karabélyra, s hát csak úgy eltûnt rozsda, piszok, ragyogott a kard, karabély, nyereg, kantár, csillogtak-villogtak az aranyos, gyémántos szíjak, a mindenféle drágakövek, mikkel a szerszámok ki valának rakva.- Így, kicsi gazdám, így, ilyen szerszám illik egy királyfinak - mondá a táltos.Mirkó hamar fölnyergelte-kantározta a táltost, felkötötte kardját, övébe szúrta drágagyöngyös karabélyát, s fel akart pattanni a táltos hátára.- Hohó, kicsi gazdám - szólt a táltos -, várj még csak egy kicsit! Vezess ki a városból, s a városon kívül ülj föl majd reám.Mirkó szépen kivezette a táltost, s a város végén fölpattant a nyeregbe.- Na, kicsi gazdám - szólt most a táltos -, hogy vigyelek: úgy-e, mint a sebes szél vagy mint a sebes gondolat?Felelt Mirkó:- Úgy vígy, édes lovam, ahogy neked tetszik, csak a selyemrétre vígy.- Hát akkor hunyd bé a szemedet, s kapaszkodj belém magyarosan!Mirkó behunyta a szemét, a táltos pedig hirtelen fölemelkedett, s repült, mint a sebes gondolat, még annál is sebesebben. Surrogott-burrogott a levegõ, hol hideg, hol meleg csapta meg Mirkót, hol forgószél rángatta, hol meleg nap izzasztotta. A táltos pedig csak repült, repült erdõkön-mezõkön, hegyeken-völgyeken, sebes folyóvizeken keresztül. De Mirkó ezt csak úgy sejdítette, mert a szemét a világért ki nem nyitotta volna. Egyszerre csak, topp! megállott a táltos, nagyot toppantott az elsõ lábával.- Nyisd ki a szemedet, kicsi gazdám!Mirkó kinyitotta.- Mit gondolsz, hol vagyunk?- Ha jól szemlélem, a rézhídnál.- Bezzeg, hogy a rézhídnál. Eddig járt az idõsebb bátyád. Innét vitt haza egy szál rézdeszkát. No, most hunyd bé ismét a szemedet!Mirkó behunyta a szemét, s a táltos repült, repült, most még sebesebben. Ugyancsak nagy erõvel kapaszkodott belé Mirkó, mert különben lefordul a hátáról. De már az igaz, hogy nem lehetett sokáig a szeme behunyva, mert a táltos egy jó szempillantásra megint toppantott a lábával.- Nyisd ki a szemedet, kicsi gazdám!- Kinyitottam, édes lovam.- Hát most mit látsz, kicsi gazdám?- Ezüsthidat, édes lovam.- Látod-e, hogy hibádzik egy szál deszka? Ezt a kisebbik bátyád vitte haza. Innét fordult vissza. Hanem most csak hunyd bé a szemedet szaporán, de jó erõsen!Hej, volt, ahogy volt eddig, de még csak ez volt az istenes repülés! Erõs szélfúvás kerekedett: mintha lett volna égszakadás, földindulás, amerre a táltos repült.- Mindjárt lefordulok, édes lovam! - ijedezett Mirkó.- Csak csipeszkedj jól belém, kicsi gazdám, még csak egy forgószél van elõttem.Na, keresztülsurrant ezen is, mint a nyílvesszõ, s a másik minutában már a földre toppantott.- Nyisd ki a szemedet, kicsi gazdám!- Kinyitottam, édes lovam.- Mit látsz, kicsi gazdám?- Látok egy aranyhidat s a két végén két-két oroszlánt.- No bizony, ha látsz egy aranyhidat s a két végén két oroszlánt, hunyd bé a szemedet, de tüstént!Még be sem hunyta jóformán a szemét, a táltos már a földre toppantott.- Nyisd ki a szemedet, kicsi gazdám! Mit látsz?- Látok egy éktelen magas üveghegyet. Olyan meredek, mint a ház oldala, s a teteje az eget veri.- Hunyd bé a szemedet, kicsi gazdám, mert erre a hegyre föl kell mennünk!- Ó, édes lovam - renyekedett Mirkó királyfi -, "lehetetlenképes", hogy oda fel tudj menni.- Te csak hunyd bé a szemedet, egyébre ne légyen gondod!Hát csakugyan, egy szempillantás múlva már ismét megszólalt a táltos:- Nyisd ki a szemedet, kicsi gazdám, mit látsz?- Látok magam alatt valami feketeséget, akkorát, mint egy jó nagy tál.- No, ez a föld kereksége - mondá a táltos. - Hát magad elõtt mit látsz?- Látok egy véges-végtelen hosszú üvegösvényt s innét is, túl is nagy, mély ürességet.- No, ha úgy, azon végigmegyünk.- Jaj, édes lovam, lefordulsz, s szörnyû halálnak halálával halunk meg!- Ne félj, kicsi gazdám, még lábamon a gyémántszeges patkó, mit édesapád ennek elõtte ötven esztendõvel üttetett a lábamra. Csak csipeszkedj jól belém!Kipp-kopp! kopogott, csattogott a gyémántszeges patkó az üvegösvényen, de csak nagy-nagy ritkán, mert a táltos most is repült, ahol egy kicsit tágult a hely. Mert senki el ne felejtse, az üveghegy teteje az égig ért.No, hanem az üvegösvény sem tartott sokáig a táltosnak. Egyszerre csak nagyot toppantott, s megszólalt:- Nyisd ki a szemedet, kicsi gazdám, mit látsz?- Látok hátrafelé gyönge világosságot, magam elõtt pedig olyan vastag sötétséget, hogy a fejszét föl lehetne rá akasztani.- No, már csak ezen a sötétségen kell keresztülmennünk, akár bé se hunyd a szemedet, kicsi gazdám.Hej, uramteremtõm, nekirugaszkodott a táltos annak a vastag sötétségnek, s úgy vágta kétfelé a két elõlábával, hogy csak úgy harsogott belé. S hát ahogy a setétségbõl kisurrantak, egyszerre olyan ragyogó világosság támadt, hogy Mirkó királyfi mind a két kezével a szeméhez kapott.- No, kicsi gazdám, mit látsz most?- Látok, édes lovam, egy rengeteg nagy rétet, amelyiken csupa selyemfû terem. Ha jól szemlélem, ez lészen a selyemrét.- Eltaláltad, kicsi gazdám. Ez a selyemrét. Hát a selyemrét kellõs közepében látod-e azt a kicsi feketeséget?- Látom, édes lovam, látom.- Hát az annak az öreg vitéznek a selyemsátra. Fekete selyem annak minden szála.Hipp-hopp, már ott is voltak a selyemsátor elõtt.Mirkó leugrott a táltosról, a kantárszárát a sátor ajtajába akasztotta, éppen az öreg vitéz lova mellé. Azzal bement a sátorba. Hát ott feküdt a sátor közepén az öreg vitéz, s aludt, mint a bunda, de fölötte egy kard folyton-folyvást vagdalódzott, hogy még álmában se bánthatták az ellenségek.Gondolta magában Mirkó: õ bizony nem költi fel az öreget, hadd aludjék szegény feje, inkább õ is leheveredik egy kicsit. Kiment a sátor mellé, s ott leheveredett. El is aludt egyszeriben. De hogy szavamat ne vétsem, elébb szólt a kardjának: "kard, ki a hüvelybõl!", s ez is éppen úgy vagdalkozott az õ teste fölött, mint az öreg vitézé.Eközben fölébredt az öreg vitéz, kimegy a sátorból, dörzsöli a szemét, de csak nem akarja hinni, amit lát.- Hm - mondja -, az én lovam mellett egy idegen ló kikötve; ihol meg egy legényecske alszik a sátram tövében. No, ezt most jól megölhetném, de nem ölöm meg, mert õ sem bántott engem.De nem tudta végét várni alvásának, fölébresztette.- Ki vagy, öcsém, mi járásbéli vagy? - kérdezte Mirkót.Felelte Mirkó:- Mirkó vagyok, a fehér király legkisebbik fia, szolgálatára. Azért jöttem, hogy kigyelmedet hazasegítsem az édesapámhoz, aki erõsen várja.Hej, örvendett az öreg vitéz, de hogy örvendett. Megölelte, megcsókolta Mirkót, aztán bevezette a sátorba. Azt mondta:- Gyere, öcsém, együnk-igyunk, vigadozzunk. Ötven esztendeje, hogy utoljára vigadoztam az apáddal.- Együnk-igyunk, vigadozzunk, bátyámuram - mondá Mirkó is -, de hátha rajtunk ütnek az ellenségei!- Ne félj, öcsém, majd meggyõzzük ketten, ha úgy nõ is, mint a fûszál.No, ettek-ittak, vigadoztak, az ellenséggel nem gondoltak. Hát egyszer csak - Uram, Jézus Krisztus, ne hagyj el! - ömlik bé az ellenség a sátorajtón. Ellepték a selyemrétet, mint a fûszál, annyian voltak, mint égen a ragyogó csillag.De bezzeg vége lett evésnek-ivásnak, nagy vigadozásnak. Rikkantott az öreg vitéz, de Mirkó is: "Kard, ki a hüvelybõl!" - s haj - lássatok csudát! - vagdalkozott a kard jobbra-balra, elõre-hátra, nyissz, nyissz! Úgy feküdt a tenger sok katona, mint a kéve a búzaföldön. Az egész ármádiából nem maradt több élve tizenkét vitéznél. Szaladott ez a tizenkettõ is, mintha a szemüket kivették volna.- Lóra, öcsém, lóra! - rikkantott az öreg vitéz.Egyszeribe lóra pattantak mind a ketten, s utána a tizenkét vitéznek. De úgy kell lenni, hogy táltos lova volt mind a tizenkét vitéznek, mert ahogy az üveghegy aljára értek - hopp! -, meg sem hõköltek, a gondolatnál is sebesebben fölrugaszkodtak az üveghegyre.- Édes öcsém - mondá nagy búsan az öreg vitéz -, én tovább nem ûzhetem õket, mert az én lovamnak elvásott a gyémántszeges patkója.Mirkó nem is hallgatott rá - hipp-hopp! -, vágtatott utánuk, ki a hegyre, végig az ösvényen, mindenütt a nyomukban. Meghiszem azt, de a tizenkét vitéz egyszerre csak eltûnt, mintha a föld nyelte volna el õket."Hát ezek hová tûnhetének?" - álmélkodott magában Mirkó. De amint tûnõdik ezen, meglát valami feketeséget. Egy vaslappancs volt az a feketeség. Hirtelen felbillentette a lappancsot, s szervusz, világ, beugratott nagy bátran. Elõtte sötétség, háta mögött sötétség: "No, ez bizonyosan a pokol tornáca!" - gondolta magában.No, ezt ugyan jól eltalálta. Egyszerre csak, supp! lesuppant a pokolba. Ahol ni, éppen ott vágtatott a tizenkét vitéz, egyenest egy gyémántpalota felé.- Kard, ki a hüvelybõl! - kiáltott Mirkó, mikor a tizenkét vitéz éppen be akart kerülni a gyémántpalota kapuján - nyissz, nyissz, mind a tizenkettõ holtan fordult le a lováról.Megállott Mirkó a gyémántpalota elõtt egy szempillantásra, de nem tovább. Azt mondta: egy életem, egy halálom, megnézem, ki lakik odabent. Hiszen még csak most állott el szeme-szája, mikor belépett a gyémántpalotába. Egy rettentõ nagy szövõszék elõtt ült egy ördöngös szüle - s halljatok csudát! -, amint jobbra vetette a vetélõt, két huszár ugrott ki, amint balra vetette, két gyalog katona."Ej-haj - gondolta magában Mirkó -, de már ennek a fele sem tréfa!"- Kard, ki a hüvelybõl!Na, szegény katonák, még körül sem nézhettek, ahogy kiugrottak az ördöngös szüle keze alól, mindjárt vége is volt az életüknek. De ahányat levágott a kard, annyi ugrott ki helyettük a szövõszékbõl."No, így soha meg nem gyõzöm az ördöngös szüle munkáját - gondolta Mirkó -, levágom az õ fejét, s akkor majd nem szõ több katonát."Hm, meghiszem azt! Az ördöngös szülének levághatta a fejét, de a keze még mindig járt, hányta-vetette jobbra-balra a vetélõt, s egy perc alatt tele volt a szoba katonával.Hej, megmérgelõdött Mirkó, s ami katona volt a szobában, mind levágatta, az ördöngös szülét pedig ízzé-porrá apríttatta. Azután a szövõszéket kihúzta az udvarra, s az ördöngös szülével együtt elégette.- De már most nem kell többet viaskodni, sem nekem, sem az öreg vitéznek - mondá Mirkó nagy örvendezéssel.Nem-e? Na ezt ugyan jól eltalálta, mert egyszerre csak az égõ parazsából kiperdült egy vékony csontocska, elkezdett forogni sebes forgószél módjára, s - hát, Uram, Jézus, ne hagyj el! - abból a csontocskából ördöngös szüle lett!- Úgy-e?! - rikkantott mérgesen Mirkó. - Kard, ki a hüvelybõl!De az ördöngös szüle elkezdett könyörögni: hagyd meg az életemet, Mirkó királyfi, s jótétel helyébe jót várj! Nálam nélkül úgysem tudnál kijutni innét, hagyd meg az életemet.- Jól van, meghagyom az életedet, ha megmutatod a kijárást.Az ördöngös szüle azt mondta:- Na, te Mirkó királyfi, nem hittem volna, hogy ilyen jó szíved legyen. Nesze, adok neked négy patkóra való gyémántszeget, erre még nagy szükséged lehet. Tedd el jól!Azután elvezette ahhoz a likhoz, ahol lejött a pokol országába. Már az igaz, hogy soha meg nem találta volna magától, mert ennek is lappancsa volt, de azt ugyan emberi szem meg nem találta volna, olyan egyforma volt a pokol földjével.- Nyílj fel, lappancs! - parancsolá az ördöngös szüle, s a lappancs felnyílt abban a minutában, a táltos ló pedig nekirugaszkodott, s hipp-hopp! kiugratott az üveghegy tetejére.Hej, még csak most látta Mirkó igazán, hogy milyen szörnyûséges meredek az üveghegy oldala. Azt mondta a lovának:- Édes lovam, én itt leszállok, s talán úgy lekerülünk a selyemrétre.- Csak maradj a hátamon, kicsi gazdám, ha jót akarsz - mondá a táltos -, mert itt e világból való ember ugyan le nem sétál. Csipeszkedj a sörényembe, s hunyd bé a szemedet!Mint valami jó sima jégen, úgy sikolándott lefelé a táltos, s egyszerre csak letoppant a földre.- Nyisd ki a szemedet, kicsi gazdám, mit látsz?- Látom, hogy ismét itt vagyunk a selyemréten. Ahol ni, látom az öreg vitézt is.Hej, Istenem, de megörült az öreg vitéz, mikor megpillantotta Mirkót. Bizony nem hitte, hogy látja még ez életben valaha.- Itt vagyok, bátyámuram - jelenté Mirkó -, ne féltse az országát ellenségtõl többet.- Hát bizony, ha úgy van, akkor legyen is tied ez a selyemrét s az egész országom, Mirkó fiam - mondá az öreg vitéz -, mert én úgysem élek már sokáig.Felelé erre Mirkó:- Köszönöm jó akaratát, bátyámuram, de nem jöttem én sem a selyemrétjéért, sem az országáért, hanem hogy kigyelmedet elvigyem az édesapámhoz, hadd töltsék együtt öreg napjaikat.Az öreg vitéz egyet sem kérette magát, felült a lóra, s elindultak a fehér király országa felé. Hanem amikor az üveghegy aljába értek, erõsen elszomorodott az öreg vitéz.- Öcsém, Mirkó - szólt nagy búsan -, mégiscsak itt kell nekem maradnom, nem mehetek az apádhoz. Az én lovam nem tud kimenni az üveghegyen, mert elvásott a gyémántszeg mind a négy patkóján.- No bizony, ha elvásott, mindjárt mást ütök én helyébe - szólt Mirkó királyfi, s elészedte, ami patkószeget kapott az ördöngös szülétõl. Hamarosan újrapatkolta az öreg vitéz lovát, s azzal - uzsgyi neki, vesd el magad! - sebes szélnél sebesebben, még a sebes gondolatnál is sebesebben vágtattak keresztül üveghegyen, erdõkön-mezõkön, tengereken által, s mire feljött a Vacsoracsillag: megérkeztek a fehér király udvarába.Ott ült az öreg király most is az ablakban, s nézett kelet felé, sírt az egyik szeme, a másik nevetett. Haj de mikor megpillantotta vitéz pajtását s Mirkó fiát: mind a két szeme nevetett.Egyszeribe lekiáltott a cselédeknek, hogy üssenek le tizenkét tulkot, mert ihol jõnek már az õ vitéz pajtása s Mirkó királyfi. Aztán leszaladott az udvarra, s egyszer a vitéz pajtását, másszor Mirkót ölelte-csókolta. Azt sem tudta öreg feje, hogy mit csinál nagy örömében. Csaptak aztán olyan vendégséget, hogy hét országra ment a híre. Hét nap s hét éjjel állott a vendégség, a nagy dínomdánom. Azonban hetedik éjen azt találja mondani az öreg vitéz:- No, öreg pajtás, vitéz legény ez a te fiad, még vitézebb, mint mi voltunk legénykorunkban!- Magam is azt gondolom - mondá az öreg király -, de hej, pajtás, mégsem hiszem, hogy a Kutyafejût le tudná gyõzni.- No, már azt én sem hinném - erõsíté az öreg vitéz. - A Kutyafejût még anyaszülte le nem gyõzte.Hallotta Mirkó ezt a beszédet, s meg nem állhatá, hogy egy szót, kettõt közibe ne vessen.- Hol s merre lakik az a Kutyafejû? - kérdé Mirkó. - Mert ha a föld alatt lakik, ott is megkeresem.Az öreg vitéz megmagyarázta, hogy erre meg erre, innét északra, onnét meg egy kicsit keletre, keletrõl meg egy kicsit nyugatra, nyugatról meg egy kicsit délre: ott van az õ országa.- No, ha ott van, akkor megtalálom.Eleget beszéltek mind a ketten, hogy szántszándékkal ne veszítse el fiatal életét, maradjon veszteg, eléggé megmutatta a vitézségét; Mirkónak többet nem volt maradása. Táltos lovát jól megabrakolta, magát feltarisznyálta, s még az éjjel elindult a Kutyafejû országába.Mikor elindultak, megkérdezte a táltost:- Jártál-e már a Kutyafejû országában, édes lovam?- Jártam egyszer, kicsi gazdám, de azt is megbántam. Alig-alig tudám élve hozni haza az édesapádat. Jobb lesz neked is, ha itthon maradsz.- Egy életem, egy halálom, édes lovam, meg nem nyugszom, míg a Kutyafejût meg nem találom.- Jól van, kicsi gazdám, hát csak hunyd bé a szemedet, mert addig meg sem állok, míg a Kutyafejû országába nem érek. Együtt élünk, együtt halunk.Behunyta Mirkó a szemét, s vágtatott a táltos, de úgy, ahogy még nem. Egyet rugaszkodott, s két országot hagyott el, kettõt rugaszkodott, s két ország s két tenger maradt el utána. Akkor aztán megállapodott.- Nyisd ki a szemedet, kicsi gazdám, mit látsz?- Látok egy hatemeletes gyémántpalotát, de olyant, hogy a szemem káprázik a nézésitõl.- Hát a hatodik emeletnek hatodik ablakában mit látsz?- Látok egy szépséges szép leányt, de olyat, hogy a szemem most még jobban káprázik. Ez bizonyosan a Kutyafejû leánya.- Nem találtad el, kicsi gazdám, mert ez a fekete király leánya. A Kutyafejû elrabolta, s itt tartja szomorú fogságban.Mirkónak sem kellett többet hallania, lepattant a táltosról, s ment föl egyenest a királykisasszonyhoz. Pedig ez kiáltozott le torkaszakadtából: "Ne jöjj fel, ne jöjj fel, ha kedves az életed, megöl a Kutyafejû!" Kiáltozhatott Mirkónak, mire visszafordult az ablakból, ott állott elõtte, s köszönt illendõképpen.- Ki vagy te, mi vagy te? - kérdezte a királykisasszony -, hogy mertél idejönni?- Mirkó királyfi vagyok, s azért jöttem, hogy megöljem a Kutyafejût.- Ó, te szerencsétlen királyfi, az az ember még nem született meg, aki a Kutyafejût legyõzze! Olyan erõs, hallod-e, hogy hetven mérföldrõl dobja haza a buzogányát, ha jõ a vadászatról.- Nem bánom én - mondá Mirkó -, ha hétszáz mérföldrõl dobja is haza a buzogányát, mégis megküzdök vele, s téged magammal viszlek az én országomba.De hogy szavamat össze ne keverjem, a királykisasszonynak erõsen megtetszett Mirkó.Azt mondta neki:- Hallod-e, te Mirkó királyfi, kár volna ilyen fiatalon elpusztulnod, hát én megmondom neked, honnét veszi azt a nagy erejét a Kutyafejû. Nesze, adok neked egy kulacsot, azzal menj le a pincébe, ott találsz egy hordót. Annak a borából töltsd meg a kulacsodat, s ha csak belemártod az ujjadat, minden bemártásra ötezer ember erejével növekedik az erõd.Megköszönte Mirkó a jó tanácsot, lement a pincébe, a palackot megtöltötte, a hordóból pedig a többi bort kieresztette, hogy a Kutyafejû ne használhassa többet. A palackot a nyakába kötötte, a kebelébe szépen elrejtette, aztán fölment a királykisasszonyhoz, s ketten kiállottak a tornácba, úgy várták a Kutyafejû hazajövetelét.Hát, Uram, Isten, egyszerre csak nagy sötétség kerekedett az udvaron, surrogott-burrogott a levegõ, mintha lett volna égszakadás, földindulás, s egy negyvenmázsás buzogány úgy suppant az udvar közepibe, hogy kifecskendett a víz utána.- Készülj, Mirkó, jõ a Kutyafejû! - mondá a királykisasszony.Mirkó hamar belemártotta az ujját a kulacsba, leszaladt az udvarra, fölkapta a buzogányt, s úgy visszalódította, hogy éppen a Kutyafejû lova elõtt esett le, pedig messzire volt az még, legalább hetven mérföldre.A ló megbotlott a buzogányban, s visszahõkölt nagy horkolással.- Nye, te, nye, hogy a farkasok egyenek meg! - rikkantott mérgesen a Kutyafejû. - Hatszáz esztendeje, hogy veled járok, még soha meg nem hõköltél, mi bajod?- Az a bajom - felelt a ló -, hogy valaki visszadobta a buzogányodat.- Ne búsulj te azon, tudom, hogy ki dobta vissza. Még ennek elõtte hatszáz esztendõvel megálmodtam, hogy Mirkó ide jõ, s megküzd velem. Hiszen csak találkozzam azzal a macskabékával, kitekerem a nyakát!Azzal megsarkantyúzta lovát, s a másik minutában betoppant az udvarába. Egyenest Mirkónak ment, s azt mondá neki:- No, Mirkó, eljövél, úgy-e?! No, ha el, nem is mégy el innét élve. Karddal verekedjünk-e vagy birkózzunk?Felelte Mirkó:- Mindegy nekem, Kutyafejû, te vagy az idõsebb.- Jól van, öcsém, kezdjük karddal!- Kard, ki a hüvelybõl! - parancsolá egyszerre mindkettõ, s ahogy összecsapott a két kard, pattogott belõlük a szikra, de olyan vastagon, mintha tûzesõ esett volna az égbõl.- Nem ér ez így semmit - mondá Mirkó -, minek rontjuk a kardunkat, birkózzunk, Kutyafejû.- Jól van, Mirkó, birkózzunk. Búcsúzzál el, ha van, apádtól, anyádtól s minden nemzetségedtõl.- Én már elbúcsúztam - mondá Mirkó -, búcsúzzál el te is, Kutyafejû.- Én is elbúcsúztam, még ennek elõtte hatszáz esztendõvel.- No, ha elbúcsúztál, parancsoljuk vissza a kardunkat.Visszaparancsolták mind a ketten, s azzal nekirugaszkodtak egymásnak. Még a föld is rengett, úgy erõködének. Egyszer Mirkó kapta fel Kutyafejût, másszor Kutyafejû Mirkót, de mindkettõ talpra állott. Forgatták, tekerintgették egymást jobbra-balra, de egyik sem tudá a másikat alól keríteni.- No, még egyszer! - rugaszkodott neki a Kutyafejû, s ahogy fölkapta Mirkót, úgy találta levágni, hogy övig fúródott a földbe.De Mirkónak eszébe jutott a kulacs, hirtelen megmártotta a kisujját, kukkra ugrott a földrõl, megkapta a Kutyafejût, s úgy a földhöz teremtette, hogy döngött belé a helység. Azzal megmarkolta a hajánál fogvást, hátrahúzta a palota mögé, ahol egy feneketlen tó volt, lenyisszentette kardjával a Kutyafejû nyakát, s a testét is beledobta a tóba.Hej, Istenem, bezzeg volt nagy öröm a gyémántpalotában! A királykisasszony a nyakába szökött Mirkónak, s azt mondta:- Te az enyém, én a tiéd, ásó, kapa s a nagyharang válasszon el minket.Fölkészültek mindjárt, hogy visszamenjenek a Mirkó országába. Éppen föl akartak ülni a táltosra, de Mirkó erõsen gondolkozott, s úgy tetszett, mintha búsulna valamin.- Mi bajod van, Mirkó - kérdezte a királykisasszony -, talán bizony itt szeretnél hagyni engem?- Nem hagynálak én itt téged - mondá Mirkó - széles e világ minden kincséért sem, de sajnálom ezt a szép gyémántpalotát.- No, ha csak az a bajod, mindjárt megvigasztallak - mondá a királykisasszony. - Nesze, a gyémántvesszõ. Én visszamegyek a palotába, te meg ezzel a vesszõvel veregesd körül a palotát, s szép lassan gyémántalmává gombolyodik. Tedd a tarisznyádba, otthon pedig csak veregesd meg az almát ezzel a vesszõvel, ismét palota lesz belõle, s engem megtalálsz a hatodik emelet hatodik ablakában.Úgy tett Mirkó, mint a királykisasszony mondta. Hát csakugyan az a rengeteg nagy palota összegombolyodott egy kicsi kerek almává, de olyan kicsikére, hogy szépen a tenyerében tarthatta. Betette a tarisznyába, s hipp-hopp! tízig sem számlált, otthon volt az apja udvarában. Az öreg király meg a pajtása már messzirõl észrevették, s elejébe kiabáltak:- No, legyõzéd-e a Kutyafejût?!Mondta Mirkó:- Legyõztem, biz én.- Hej, nem hiszem, Mirkó öcsém - mondá az öreg vitéz -, nem is voltál te ott.- De még én sem hiszem - mondá az apja.Mirkó egy szót sem szólott, hanem kivette tarisznyájából a gyémántalmát, letette az udvar közepére, meglegyintette a vesszõvel - s hát lássatok csudát! -, csak terült, terült, nõtt az alma, s egyszerre ott ragyogott elõttük a gyémántpalota, ott ült a gyémántpalota hatodik emeletének hatodik ablakában kikönyökölve a szépséges királykisasszony.- Ez a Kutyafejû palotája - kiáltották az öregek -, ilyen nincs több a föld kerekségén! Ember vagy, Mirkó!Kezet csaptak vele, megölelték, megcsókolták, s mindjárt kihirdették az egész országban, hogy Mirkó király legyõzte a Kutyafejût, s ez naptól fogvást õ lesz Fehérország királya. Azonközben papot is hozattak, aki Mirkót összeeskette a szépséges szép királykisasszonnyal.Még ma is élnek, ha meg nem haltak. 