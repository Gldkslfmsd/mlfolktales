Story Title: Кобиляча голова
Story ID (from ATU-website): 2845
ATU Classification Number: UNKNOWN

Кобиляча головаНародная сказкаЯк був  дід да баба, да у їх було дві дочки: одна дідова, а друга бабина. У діда була  дочка така, що всегда рано уставала да усе робила, а бабиній як би нічого не  робить! Ото раз баба послала їх на попряхи: «Ідіть же, — говорить, — да щоб  мені багато напряли». Дідова дочка до світа встала да усе пряла, а бабина з  вечора тільки як попряла трошки, да й не пряла більше. Уранці,  як світ став, пішли вони додому; треба їм було в однім місці через перелаз1 лізти. Бабина  дочка уперед перелізла і говорить: «Дай мені, сестрице, твої починки2; я подержу, покіль  ти перелізеш». Та їй оддала; так вона, їх забравши, побігла додому да й каже:  «Дивись, мамо, скільки я напряла, а сестра як легла з вечора, дак і не уставала  до світа!» А та, прийшовши, скількі не божилась, що то її починки, дак куда —  баба і слухать не хотіла, од того що вона її і попереду не любила, да і  нав’язалась на діда: «Де хочеш, там і дінь3 свою дочку, тільки  щоб вона у мене дурно4 хліба не їла!». От  дід запріг кобилу да посадив дочку на віз, і сам сів, да і поїхали. їдуть  лісом, аж там стоїть хатка на курячій ніжці. Дід узяв дочку да й повів у хату,  а хата була одчинена5, да й каже:  «Оставайся ж, доню6, тут, а я піду,  дровець нарубаю, щоб було чим кашу зварить». Да сам пішов з хати да й поїхав,  тільки прив’язав до оконниці колодочку. Колодочка  стукне, а дочка і каже. «Се мій батенька дровця рубає!» Коли стукотить,  гуркотить7 кобиляча голова:  «Хто в моїй хаті, одчини!» Дівчина встала і одчинила. «Дівчино, дівчино!  Пересади через поріг». Вона пересадила. «Дівчино, дівчино! Постели мені  постіль». Вона постелила. «Дівчино, дівчино! Положи мене на піл»8. Вона положила.  «Дівчино, дівчино! Укрий мене». Вона і укрила. «Дівчино, дівчино! Улізь же мені  у праве ухо, а у ліве вилізь».Вона  як вилізла із ушей, дак стала така хороша, що кращої9 немає. Зараз стали  і лакеї, і коні, і коляска; вона сіла у коляску да й поїхала до батька.  Приходить у хату, а батько її не пізнав; а послі вона їм розказала, що з нею  було. От баба уп’ять пристала до діда: «Вези і мою дочку туда, куда свою  возив». Дід і  бабину туда ж одвіз і, посадивши у хаті, велів себе ждать, покіль він нарубає  дров. Тільки та пождала трошки, начала плакать, що сама осталась у лісі: аж  оп’ять стукотить, гуркотить кобиляча голова: «Хто в моїй хаті, одчини!» — «Не  велика пані, і сама одчиниш», — каже дівчина. «Дівчино, дівчино! Пересади мене  через поріг». — «Не велика пані, і сама перелізеш». — «Дівчино, дівчино!  Постели мені постіль». — «Не велика пані, і сама постелиш». — «Дівчино,  дівчино! Положи мене на піл». — «Не велика пані, і сама ляжеш». — «Дівчино,  дівчино! Укрий мене». — «Не велика пані, і сама укриєшся». Тогді  кобиляча голова схватилась и з’їла бабину дочку, да кісточки10 в мішочку і  повісила, а сама оп’ять ушла. Собачка прибіжала до баби да начала брехать:  «Гав, гав! Дідова дочка як панночка, а бабиної дочки у торбинці кісточки!» Що  прожене11 баба її, то вона  оп’ять і прибіжить. Тільки баба і говорить дідові: «Поїдь да подивись, що там  із моєю дочкою робиться». От дід поїхав і привіз у торбинці кісточки, дак баба  розсердилась да собачку і убила.Ссылки:1 Одно или два бревна,  положенных для удобства перелаза через плетень. 2 Починок — пряжа,  намотанная на веретено. 3 Девай, день. 4 Даром. 5 Отворена. 6 Дочка. 7 Кричит, шумит. 8 Возвышенный помост в  крестьянских избах, заменяющий кровати. 9 Более красивой. 10 Косточки (Ред.). 11 Прогонит. Кобиляча голова // Народные русские сказки А. Н. Афанасьева: В 3 т. — М.: Наука, 1984—1985. — (Лит. памятник