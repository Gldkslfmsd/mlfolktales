Story Title: A telhetetlen kecske
Story ID (from ATU-website): 5613
ATU Classification Number: UNKNOWN

Volt egyszer egy szegény ember, s annak három fia meg egy kecskéje. Azt mondja egyszer a szegény ember a legidõsebb fiának:- Hajtsd ki, fiam, a kecskét térdig érõ fûbe, övig érõ vízbe. Hadd egyék-igyék, amennyi belefér!Kihajtja a legény a kecskét térdig érõ fûbe, övig érõ vízbe, ehetett-ihatott, amennyi belefért.Este, mikor a legény hazahajtotta a kecskét, kérdi a szegény ember:- No, édes kecském, ettél-e, ittál-e?Felelte a kecske:- Sem nem ettem, sem nem ittam, majd elvesztem étlen-szomjan, azzal vagyok ma is, amit tegnap kaptam.Eléveszi a szegény ember a fiát, jól megnadrágolja, hogy miért nem hajtotta a kecskét térdig érõ fûbe s övig érõ vízbe.Eleget mondta a legény, hogy hazudik a kecske, mert evett-ivott elegendõt. De hiába mondta, hiába esküdözött, a szegény ember a kecskének hitt, nem a fiának.Másnap a középsõ fiút küldötte el a kecskével. Annak is meghagyta erõsen, hogy hajtsa térdig érõ fûbe s övig érõ vízbe.Kihajtotta ez is térdig érõ fûbe, övig érõ vízbe. Annyit evett-ivott a telhetetlen kecskéje, hogy majd megrepedt a bõre.Hanem este, mikor a szegény ember azt kérdezte:- Édes kecském, ettél-e, ittál-e? - Megint csak azt válaszolta:- Nem is ettem, nem is ittam, majd elvesztem étlen-szomjan, ma is csak azzal vagyok, amit tegnap kaptam.Hiszen volt nemulass. Csúnyán kikapott a második legény is.Harmadnap a legkisebb legény hajtotta ki a telhetetlen kecskét, térdig érõ fûbe, övig érõ vízbe, ahogy az apja parancsolta.De este, mikor a szegény ember kérdezte:- Ettél-e, ittál-e, édes kecském? - Megint csak azt felelte:- Sem nem ettem, sem nem ittam, majd elvesztem étlen-szomjan, most is azzal vagyok, amit tegnap kaptam.Hej, megmérgelõdött a szegény ember. De már a legkisebb fiát nem verte meg, hanem elévette a kést, s megnyúzta a telhetetlen kecskét.Hiszen most majd meglátja, hogy igazat beszélt-e a kecske.Az ám, csakhogy mikor féligre megnyúzta, kiszökött a keze közül a kecske, s uccu neki! szaladt, mintha szemét vették volna.Szaladott a kecske árkon-bokron át, erdõkön-mezõkön keresztül, s addig szaladt, amíg egy rókalyukat talált, s abba nagy hirtelenséggel belebújt.Egyszer megy haza a róka, benéz a lyukon, s látja, hogy egy csuda szörnyeteg állat van az õ házában.Mit csináljon szegény róka? Nem mert bemenni a tulajdon házába.Éppen akkor arra vetõdik a farkas koma, s kérdi:- Mit csinálsz, róka koma?- Jaj, lelkem, farkas komám, ne is kérdezd, valami csuda szörnyeteg állat van a házamban, nem tudom, mi lehet.- Hiszen majd megnézem én - legénykedett a farkas -, s kikergetem onnét.Benéz a farkas a lyukon, s kérdi:- Hé, ki vagy itt?!Visszamekeg a kecske:- Én vagyok a félig nyúzott bakkecske. Dübü-dübü lábammal, döfi-döfi szarvammal, be ne jöjj, ha az életed kedves!Bezzeg a vitéz farkasnak is inába szaladt a bátorsága. Visszakapta az orrát, s mondta:- De már én be nem megyek, róka koma, mert sok mindent láttam, de ilyent még soha.Aközben odavetõdik egy õz, s mondják ennek is, hogy valami csuda szörnyeteg állat van a róka házában.Beszólt az õz is:- Ki vagy itt, hé?!Visszamekeg a kecske:- Én vagyok a félig nyúzott bakkecske. Dübü-dübü lábammal, döfí-döfi szarvammal. Be ne jöjj, ha az életed kedves!Hiszen nem kellett, hogy kétszer mondja, az õz ugyan be nem ment.Jött aztán egy nyúl. Ez is csak úgy járt, mint a többi.Végezetül jött egy tövisdisznó. Kérdi:- Hát ti itt mit csináltok?Elpanaszolják neki, hogy mi történt.- Hiszen majd kikergetem én, akármilyen állat légyen - mondta a tövisdisznó.Beszólt a lyukon:- Ki vagy itt, hé?!Visszamekegett a kecske:- Én vagyok a félig nyúzott bakkecske. Dübü-dübü lábammal, döfi-döfi szarvammal. Be ne jöjj, ha az életed kedves!Na, a tövisdisznó meg nem ijedt ettõl a beszédtõl. Begurult a lyukon, jól összevissza szurkálta a kecskét. Bezzeg hogy mindjárt kiugrott a kecske. Hanem ahogy kiugrott, mindjárt közrefogták, széjjeltépték. A húsát egymás közt atyafiságosan elosztották, megették. Csak a belét tette el külön magának róka koma.Még jóformán meg sem ették, azt mondja a farkas a rókának:- Komám, én éhes vagyok.- Tudod mit, komám - mondja a róka -, együk meg, akinek köztünk a legcsúnyább neve van.- Jól van - mondja a farkas -, hadd lám csak: Farkas-barkas szép név, róka-bóka szép név, õz-bõz szép név, nyúl-búl, az is szép név. Tövisdisznó ... jaj de csúf név!Megették a szegény tövisdisznót, hogy még egy tövis sem maradt belõle.Hanem ahogy megették, megint mondja a farkas:- Róka koma, én éhes vagyok.- Bizony, ha éhes vagy, koma, együk meg, akinek legcsúnyább neve van köztünk.- Jól van - mondja a farkas -, hadd lám csak: Farkas-barkas szép név, róka-bóka szép név, õz-bõz szép név, nyúl-búl ... jaj de csúf név!Megették a szegény nyulat is.S megették utána az õzet is.No, már mostan ketten voltak: farkas-barkas s róka-bóka.Fogja magát róka-bóka, eléveszi a kecske belét, s enni kezdi.Kérdi farkas-barkas:- Mit eszel, róka-bóka?Azt mondja róka-bóka:- Én bizony kiharaptam a hasamat, s megeszem a belemet. Ha éhes vagy, farkas-barkas, te is harapd ki a hasadat, s edd meg a beledet.Bolond farkas-barkas kiharapta a hasát, de meg is döglött abban a minutában.Akkor aztán róka-bóka megette farkas-barkas húsát is.Így volt, vége volt, igaz volt. 