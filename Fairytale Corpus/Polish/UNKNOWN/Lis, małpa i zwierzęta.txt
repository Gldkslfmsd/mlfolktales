Story Title: Lis, małpa i zwierzęta
Story ID (from ATU-website): 5222
ATU Classification Number: UNKNOWN

Gdy król lew skończył życie, syt mordów i chwały,Ogłoszono bezkrólewie. Zwierzęta na elekcję tłumnie się zebrały.Lecz skąd wziąć władcę, nikt nie wie.Dobyto z puzdra koronę,Smok przy niej czuwał na straży,I zwierzęta zgromadzone,Począwszy od dygnitarzy,Jęły próbować koleją,Komu w niej będzie do twarzy.Lecz niebawem musiały rozstać się z nadziejąCzworonogie kandydaty:Ten miał głowę za wielką, a tamten za małą,Ten zaś był szpetnie rogaty.Wtem małpa dłonią zuchwałąPo koronę sięga śmiałoI zaczyna dla pustotyRóżne psoty:Kozły wywracaNa kształt pajaca,Jak derwisz się kręciBez tchu i pamięciI zdjąwszy koronę z głowyJak przez obręcz skacze żwawo.Zwierzęta w śmiech: «Brawo! brawo!To nasz król, wiwat król nowy!»Lis nierad był z wyboru, lecz razem z drugiemiMusiał złożyć przysięgę i powinszowanie.Rzecze zatem do małpy: «Najjaśniejszy Panie,Jest tu skarb blisko, złożyli go w ziemiWaszej Królewskiej Mości poprzednicy.Ja jeden tylko o tej tajemnicyPewną posiadam wiadomośćI jeśli chce Król Jegomość,Natychmiast miejsce pokażę,Gdyż w całym świata obszarzeZnanym jest prawo, że skarb znalezionyIdzie na własność korony.»Żaden monarcha skarbami nie gardzi,Nowowybrany tym bardziej.Więc małpa w myśli już liczyOgrom zdobyczyI w trwodze bieży za lisem co prędzej,By dworska tłuszcza skarbu nie rozkradła,Tymczasem zamiast pieniędzy —W wilczy dół wpadła.A lis rzekł: «Gdy nie umiesz radzić samej sobie,Czyliż drugimi rządzić ci przystało?»Unieważniono wybór w tejże dobieI jednomyślną uchwałąDo kronik, gwoli wieczystej pamięci,Wpisano z wyciśnięciem kanclerskiej pieczęciSłowa, które lis wówczas wyrzekł w zwierząt gronie,Że małpa zawsze małpą, chociaż i w koronie.