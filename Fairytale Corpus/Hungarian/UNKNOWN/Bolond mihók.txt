Story Title: Bolond mihók
Story ID (from ATU-website): 5640
ATU Classification Number: UNKNOWN

Egyszer volt, hol nem volt, hetedhét országon is túl volt, volt egy szegény ember, s annak egy nagy kamasz félkegyelmû fia. Úgy hítták, hogy Mihók.Azám, a faluban bolond Mihóknak hívták, mert olyan félkegyelmû volt szegény feje, hogy akármibe kezdett, mindent visszájáról végezett. Sok bút-bajt okozott az apjának, s ami keveset dolgozott, annak is csak kárát látta, hasznát soha.Egyszer mit gondolt, mit nem Mihók, azt mondta az apjának, hogy õ többet nem kínlódik itthon, elmegy szolgálatba.- Csak eredj, fiam - mondta az apja. - Jó utat, ahol sár nincs!Sütött az anyja egy hamuban sült pogácsát, s Mihók elment szolgálatba.Még egy esztendõ sem telt el, visszakerült Mihók a faluba. Kérdik az emberek:- No, Mihók, mit szolgáltál?- Jöjjenek csak kendtek, mindjárt megmutatom.Hátravezette az embereket egy csûröskertbe. Ottan volt egy szalmakazal, abban elkezdett turkálni, keresgélni.- Mit keresel, Mihók? - kérdezik az emberek.- Hát amit szolgáltam.- S ugyan bizony mit szolgáltál?- Egy gombostût.- Ó, te világbolondja te, máskor tûzd a kalapodba, ne a szalmakazalba! - s kinevették az emberek.Elmegy Mihók még aznap ismét szolgálatba, de egy esztendõ múlva haza is kerül.Most egy nyársat szolgált, s õ bizony meg is fogadta az emberek tanácsát: a nyársat felszúrta a kalapjára.Megy haza a faluba nagy kevélyen, kicsõdülnek az emberek, kacagnak rajta.- Ó, te bolond, te, hát azt minek szúrád fel a kalapodba! Tanuld meg, hogy máskor a válladra kell vetni.Visszafordul Mihók, s a harmadik esztendõben egy szalonnát szolgált. De bezzeg nem felejtette el, hogy mit tanácsoltak az emberek. Szépen a nyakába vetette a szalonnát, lelógott a hátán, s amint ment egyik faluba, a másba, ahány kutya volt, mind ráesett. Letépték a hátáról a szalonnát, hogy csak egy falás maradt meg belõle a nyakán. Hazaér a faluba, s kérdezik az emberek:- No, Mihók, mit szolgáltál?Mondja, hogy mit. A kutyák le is rágták mind a hátáról.- Ó, te bolond te, miért nem vetted a hónod alá? Aztán szépen hazahozod, s felteszed a füstre. Egész esztendõre lett volna szalonnátok.Mihók jól megjegyezte, hogy mit mondtak az emberek. A következõ esztendõben egy borjat szolgált. Azt aztán felvitte a padlásra, s a füstre felkötötte. Odamennek a falubeliek, örvendeznek Mihóknak. Kérdik, hogy mit szolgált. Mondja, hogy egy borját.- Hát hol a borjú?Mondja, hogy fent van a padláson. Felkötötte a füstre.Fölmennek az emberek a padlásra, hát csakugyan ott van a borjú. Meg is volt füstölve becsületesen. Az ugyan nem is bõgött többet.- Ó, te bolond, te - kacagtak az emberek -, máskor kösd a jászolhoz, s tégy szénát elébe!Elment Mihók ismét. Vissza is került egy esztendõ múlva - s már, akár hiszitek, akár nem -, egy szép leányt szolgált feleségnek.Hazaviszi a feleségét, egyenesen az istállóba vezeti, ott a jászolhoz megköti, s szénát tesz elébe. Azzal összecsõdíti az egész falut, hogy jöjjenek vendégségbe, mert most lesz az õ lakodalma.Jönnek a népek, szeretnék látni az éfiasszonyt, de nincs sehol.- No, Mihók, hol a feleséged?Mondja Mihók, hogy kint van az istállóban.Kimennek az istállóba, hát csakugyan ott van az asszony, jászol elé kötve, s elõtte egy csomó széna.- Ó, te bolond, te, nem jászol elé kell kötni az asszonyt, hanem meg kell ölelni és csókolni - mondták az emberek.- Aunye, igaza van kendteknek! - mondja Mihók, s mindjárt eloldotta a feleségét, megölelte, megcsókolta. Bevitte a házba, s megkezdõdött a nagy dínomdánom, lakodalom.Hanem egyszer csak elfogyott a bor, s mondja Mihóknak az apja:- Eredj, Mihók fiam, hozz bort a pincébõl!Lemegy Mihók a pincébe, csapra üti a hordót. De kancsó helyett rostát tartott alája, s a bor mind egy csöppig elfolyt.Nem tudták elgondolni a népek, hogy miért marad el oly sokáig Mihók. Utánamegy egy vendég, s hát látja, hogy a bor mind elfolyt, tele a pince földje.- No, te szerencsétlen - mondja a vendég -, ha ezt megtudja a feleséged, egy órát sem él veled. Eredj a kamrába, ami hamu van, hozd ide. Hintsük be a bort, hogy ne vegyék észre, mit csináltál.Fölszalad Mihók a kamrába, de a hamutól nem tudta megkülönböztetni a lisztet. Ami liszt volt, levitte mind, s azzal nagy hirtelen behintette a pince földjét.- Ó, te boldogtalan te - mondja a vendég -, no, most mehetsz világgá. Többet a szeme elé se kerülj a feleségednek.Mihóknak sem kellett sok biztatás: kifutott a pincébõl. Azt sem mondta senkinek: isten áldjon, s szaladt, mintha a szemét vették volna.Hanem a vendégek észrevették, utánaszaladtak, megfogták, s nagy bajjal visszavitték Mihókot. Megvigasztalták, hogy majd bor helyett ad az isten bort, liszt helyett lisztet, csak jól igyekezzék.Na, visszaült az asztalhoz Mihók, a felesége mellé, s bújában elkezdett enni, mert nem volt mit inni. Meglöki a felesége.- Hallod-e, Mihók, nem illik sokat enni egy võlegénynek. Aztán, mikor én a lábadat megnyomintom, mindjárt félbehagyod az evést.Alig mondja ezt a felesége, beszalad a kutya az asztal alá, rálép a Mihók lábára, a Mihók abban a pillanatban ledobja a kést, villát, hiába kínálták apja, anyja s felesége, többet egy falást sem evett.Késõ éjjel elmennek a vendégek, Mihók a feleségével marad, s mondja nagy keservesen:- No, feleség, ez szép lakodalom volt, olyan éhes vagyok, mint a farkas.- Jó neked, te bolond, miért nem ettél? Eleget kínáltunk.- Hiszen megnyomtad a lábomat.- Én?!- Hát ki?!- Ó, te bolond, te, hiszen az a kutya volt. Eredj a kamrába! Van ottan egy kis maradék kalács, edd meg! De vigyázz, mert ott paradicsom is van elrakva, nehogy abból egyél!Bemegy Mihók a kamrába, nem találja a kalácsmaradékot, megtalálja a paradicsomot, s azt egy szempillantásra mind felhabzsolta.Visszamegy a szobába, s kérdi a felesége:- Jóllaktál-e, édes uram?- Jól én, lelkem, feleségem, de úgy, hogy mindjárt elszalad a gyomrom.- Jaj, te bolond, te, bizonyosan a paradicsomot etted meg.- Már akármit ettem meg, feleség, én mindjárt megyek Oklándra.- No bizony, ha mégy, ott van az ajtó mellett két fazék. Az egyikbe tejföl van, hanem a másik meg üres, abba hányjon kend.Szalad Mihók, de bezzeg hogy nem az üres fazékba, hanem a tejfelesbe hányt. Kérdi az asszony:- Hallod-e, nem a tejfölös fazékba hánytál-e?- Jaj, lelkem, feleségem - nyöszörgött Mihók -, én nem tudom, csak hallottam, hogy cuppogott.- No bizony, ha cuppogott, akkor a tejfölös fazékba hánytál. Eredj, s vágd a fazekat a kapufélfához.Mihók úgy értette, hogy az apja hátához. Kiszalad bolond fejjel, s az apja hátához verte a tejfelesfazekat.Aludott a szegény öreg, fölriad az álmából nagy ijedten, kiszalad az utcára, kiabál. Amennyi kutya a faluban, mind kicsõdül utána a tejfölszagnak. Föllármázták az egész falut. A harangozó azt hitte, hogy tûz van. Félreveri a harangot. Hordották a vizet dézsával, cseberrel.Ezalatt visszamegy Mihók a feleségihez.Kérdi az asszony:- No, te bolond, odavágtad-e?- Én aztán oda, hogy felordított belé.- Ki ordított fel, te?- Hát az apám.- Jaj, te bolond te, eredj s kövesd meg!Kiszalad Mihók, fölszed egy csomó követ, s mikor az apja jött vissza, jól meghajigálta. Azzal, mint aki jól végezte a dolgát, visszamegy a feleségihez. Kérdi az asszony:- No, megkövetéd-e?- Én aztán meg, hogy csak úgy jajgatott belé.- Ki jajgatott, te bolond?- Hát az apám.- Jaj, Istenem, jaj, mit tettél! Hiszen nem azt mondtam én, hogy megkövezd, hanem megkövesd. No, most fussunk innét, itt nekünk nincs maradásunk!Azzal megfutamodtak, hátra az udvaron. De amint futottak, kérdi az asszony:- Ugyan bizony, behúztad-e az ajtót?- Nem én.- Hát eredj, s húzd bé!Mihók úgy értette, hogy hozza el az ajtót. Visszaszaladt, az ajtót a sarkából kivette, hátára fölvetette, s szaladott a felesége után.Sötét volt, az asszony nem látta, hogy Mihók hozza az ajtót. Egyszer csak nagyokat nyög Mihók.- No, mi baj?- Nehéz az ajtó.- Miféle ajtó?- Hát mondtad, hogy hozzam el az ajtót.- Dehogy mondtam, dehogy mondtam. De ha már elhoztad, vigyük.Vitték együtt az ajtót árkon-bokron át, hetedhét ország ellen. Egyszer, amint egy nagy erdõn mennek át, jön szembe velük tizenkét zsivány. Hogy észre ne vegyék a zsiványok, hirtelen felmásztak egy fára, felhúzták az ajtót is. Gondolták, hogy attól majd nem veszik észre a zsiványok.Na, ezek éppen ez alá a fa alá telepedtek le, s ottan elkezdették számolni a pénzüket. Mondja Mihók suttogva:- Én nem bírom tovább tartani az ajtót, feleség, mindjárt leejtem.- Fogjad, te szerencsétlen, mert ha leejted, megölnek a zsiványok.De hiszen mondhatta. Éppen abban a pillanatban, puff! leesett az ajtó.Le ám! Éppen annak a zsiványnak a fejére, aki számlálta a pénzt. A zsivány kettéharapta a nyelvét, a többi tizenegy pedig annyi felé futott, ahányan voltak.Hiába kiabált utánuk a tizenkettedik zsivány, mikor meglátta, hogy egy férfi s egy asszony van a fán, mondom, hiába kiáltotta: ember lót! ember lót - ehelyett, hogy ember volt! -, a zsiványok elszaladtak, úgy elszaladtak, hogy hírük-poruk sem maradott. Elszaladt a tizenkettedik zsivány is. Otthagyta a fél nyelvét, de még a temérdek sok pénzt is.Mihók s a felesége most már lejöttek a fáról. A sok pénzt felszedték, hazavitték, s bezzeg hogy e naptól fogvást az egész faluban nem volt több oly okos ember, mint Mihók. 