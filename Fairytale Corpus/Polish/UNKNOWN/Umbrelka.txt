Story Title: Umbrelka
Story ID (from ATU-website): 8213
ATU Classification Number: UNKNOWN

Prosił bramin pobożny oświecenia z góry.W tem duch stanął, a w pośród pełnej grzmotów chmuryWzniósł się głos: W tem, co znajdziesz, jest nauka wielka. —Duch zniknął. Spojrzy bramin, aż przed nim umbrelka.Jeżeli się przestraszył, bardziej jeszcze zdziwił;Żeby się jednak górnej myśli nie sprzeciwił,Wziął rzecz, której zdatności dotąd był nie wiedział.Gdy więc smutny i w myślach zatopiony siedział,Nie wiedząc, czy los wielbić, czyli nań narzekać:Tak niezwyczajnie słońce zaczęło dopiekać,Iż nie mając wśród pola żadnego schronienia,Z rozpostartej umbrelki zyskał pomoc cienia.W tem zbierały się chmury i wiatry powstały;Lubo w tej porze bramin cierpliwy i trwały,Przecież widząc, co zyskał, rzekł sobie: Duch zdarzył,Kto wie, może w tym darze i inne skojarzył. —Gdy mu więc wiatr był przykrym mocą swoją wielką,Zastawił się i zyskał schronienie umbrelką.Po wichrze deszcz się spuścił i gdy pola moczył,Bramin kiedy narzędzie dane sobie zoczył,Rzekł: Ukryję się pod tem, co mi dały duchy —Wzniósł nad siebie i został wśród ulewy suchy.Więc patrząc na tak zdatną żądz dogodzicielkę,Wielbił dawcę i chwalił dogodną umbrelkę.Wtem słyszy odgłos w grzmocie: Ucz się z małej rzeczy,Co masz czynić, jak czynić, i co mieć na pieczy.Wiatry są namiętności dzielne i burzliwe,Deszcz rzęsisty przygody życia nieszczęśliwe;Zbytnie słońca upały pomyślność, gdy wielka;Uczyni to roztropność, co teraz umbrelka.