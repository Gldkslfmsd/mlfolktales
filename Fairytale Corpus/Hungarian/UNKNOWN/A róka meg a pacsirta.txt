Story Title: A róka meg a pacsirta
Story ID (from ATU-website): 5792
ATU Classification Number: UNKNOWN

Volt egyszer egy pacsirta meg egy róka. A pacsirtának nem volt földje, de volt a rókának. Oda rakott fészket a pacsirta, ott élt a fiacskáival. Egyszer odamegy a róka a pacsirtához, s mondja neki:- Hallod-e, te pacsirta, adj nekem egy kis pacsirtát, mert különben felszántom a földet.Megijedt a szegény pacsirta, mi lesz vele, ha a róka felszántja a földet? Hová rakja a fészkét?Majd megszakadt a szíve, de mégis odaadta az egyik fiacskáját. Másnap megint odamegy a róka, s mondja:- Adj nekem kis pacsirtát, mert különben felszántom a földet.Búsult a szegény pacsirta, majd megszakadt a szíve, de mit tudott volna csinálni, odaadta a másik fiát is. Akkor felszállt egy kóróra, s elkezdett sírni keservesen.Odament egy kis kutyácska, s kérdi tõle:- Miért sírsz olyan keservesen, kis pacsirta?- Hogyne sírnék, kis kutyácska, mikor a róka megette két fiamat.- No, hallod-e, elég bolond voltál, hogy odaadtad. Ha még egyszer eljön, s azzal fenyeget, hogy felszántja a földet, mondjad neki: "hát csak szántsad, ha van ekéd".Másnap csakugyan eljõ a róka, s mondja a pacsirtának:- Hamar, adj kis pacsirtát, mert mindjárt felszántom a földet.- Nem adok biz én! Szántsd fel, ha van ekéd.- Hiszen várj csak, mindjárt felszántom - mondotta a róka.Azzal nekiállott a földnek, a négy lábával kapargálta, s közbe kiabált:- Gyí te, gyí! Gyí te, gyí!Meghallotta ezt a kis kutyácska, szalad a földre, hogy megfogja a rókát, de a róka észrevette a kis kutyát - uccu neki, illa berek, szaladott árkon-bokron át, mintha a szemét kivették volna, meg sem állott, míg egy likhoz nem ért. Abba hirtelen beszaladt, úgy menekedett meg a kis kutyácskától.Bent a likban elkezdett áradozni a róka:- Ó, két szép szemem világa! Milyen jól tudtál vigyázni, hogy megláttad a likat!Akkor a két elsõ lábának szólott:- Ó, édes két elsõ lábam, de jól tudtál rugaszkodni, kapaszkodni, bezzeg nem is ért utol a kis kutyácska!Hanem bezzeg a farkával nem volt megelégedve.- No, te hitvány lompos farkam! Te mindig hátrafelé húztál, szinte utolért miattad a kis kutyácska. De nem is lesz helyed itt a likban, kilódítlak innét!Azzal kezdette tolni a farkát kifelé.Hiszen ez éppen jó volt, mert ott leskelõdött a kutyácska a lik mellett, hamm! megkapta a farkát, annál fogvást kihúzta a likból, s a róka komát úgy szerteszaggatta, hogy tudom, istenem, nem evett több pacsirtát.Így volt, vége volt, mese volt. 