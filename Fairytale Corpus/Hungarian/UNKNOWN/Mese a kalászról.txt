Story Title: Mese a kalászról
Story ID (from ATU-website): 5872
ATU Classification Number: UNKNOWN

Mikor az Úristen a világot megteremtette, jó dolga volt a szántóvetõ embereknek: csak egy barázdát kellett szántani, azt ha bevetették, elég volt bõven, mert a gabonák szára a tövétõl a hegyéig csupa kalász volt. S még milyen kalász! Telides-tele volt súlyos szemekkel: egy kalász elég volt egy ház népének.Hanem a gonosz lélek nem tudta nézni, hogy az embernek olyan könnyû legyen az élete, s elkezdett duruzsolni, izgatni-bizgatni:- Jaj de bolondok vagytok! Hogy tudtok megelégedni egy barázdával?! Lássátok, ha több barázdát húznátok, annyi gabonátok lenne egyszerre, hogy holtig nem kellene többet dolgoznotok.Tetszett ez a beszéd az embereknek, lépre mentek, s egy helyett száz meg száz barázdát szántottak, s jó sûrûn teleszórták gabonával, hogy sok, nagyon sok gabonájuk legyen.Hát lett is szálában temérdek. Tele volt kalásszal tövétõl hegyéig minden szál, hanem Isten megbosszankodott az emberek telhetetlenségén, végigsimította a gabonaszálakat tövétõl hegyéig, csak éppen legfelül hagyott egy fejecskét, a legkisebbet. Akkor aztán szólt az embereknek:- Nem elégedtetek meg egy barázdával, hát jó, teljék kedvetek: szántsatok ezután annyi barázdát, amennyit csak akartok, de tudjátok meg, hogy én is annyit adok, amennyit akarok.Azóta a szántó-vetõ ember sokat szánt, de hiába hullajtja véres verejtékét, egy szálon csak egy kalász terem. 