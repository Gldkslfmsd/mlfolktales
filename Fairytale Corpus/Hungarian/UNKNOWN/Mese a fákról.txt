Story Title: Mese a fákról
Story ID (from ATU-website): 5811
ATU Classification Number: UNKNOWN

Volt idõ, gyermekek, régen, nagyon régen volt, mikor nemcsak az emberek és az állatok, hanem a fák is jártak. Elmondom nektek, hogy miért nem járnak most a fák.Ennek elõtte sok ezer esztendõvel egy gazdag, telhetetlen ember kiment az erdõbe. Amint ott járt-kelt, erõsen megtetszett neki egy nagy, terebélyes tölgyfa, s megszólította:- Hallod-e, tölgyfa, jere az én udvaromba!A tölgyfa azt hitte, hogy szegény ember szól hozzá, egyet sem kérette magát, indult az ember után. De még az erdõbõl ki sem értek, az ember elfáradott, s kérte a tölgyfát:- Engedd meg, hogy üljek fel rád, te meg sem érzed, hogy rajtad ülök.A tölgyfa lenyújtotta egy vastag ágát, s a gazdag ember ráült.Kiérnek az erdõbõl, s a réten meglát a gazdag ember egy tehenet. Gondolja magában: de jó volna ez a tehén nekem. Ha hazavihetném, mindjárt leüttetném, a húsát kivágatnám, s bezzeg jó dolgom lenne! Mondja a fának:- Ejnye, édes fám, vedd fel ezt a tehenet is!A fa fölvette a tehenet is.Megy, mendegél a fa, az országútra ér. Egy szekeres ember haladt elõtte, a szekéren egy nagy boroshordó volt."Hm - gondolja a gazdag ember -, most már fám is van, húsom is van, jó volna, ha borom is lenne a húshoz!"Szól a fának:- Hallod-e, tölgyfa, vedd fel ezt a hordót is. Mi ez a te erõdnek?Jól van, a fa felveszi a boroshordót is.Beérnek egy faluba. Nézi, nézi a gazdag ember a templom tornyát, s gondolja magában: "Ej, de jó lenne ez a harang! Ha az enyém volna, mindjárt érclábast öntetnék belõle, s megsütném benne a tehén húsát."- Hallod-e, tölgyfa, többet nem kívánok tõled semmit, még csak ezt a harangot vedd le a toronyból.A fa ezt a kívánságát is teljesítette, de abban a pillanatban, amint a harangot az ágára akasztotta, megdördült az ég, s lesújtott az Isten haragja. Porrá, hamuvá égett a fa, a tehén, a hordó, a telhetetlen ember is, csak a harang maradt épségben.Azóta nem járnak a fák. 