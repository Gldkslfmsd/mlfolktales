Story Title: Løvens part
Story ID (from ATU-website): 9878
ATU Classification Number: 51

Der var engang en løve, en hyæne, en ræv, en struds og en hare, som sammen ejede en flok kameler. De skiftedes hver dag til at bringe dyrene ud på græs, bortset fra løven, som plejede at blive hjemme, fordi den var dyrenes konge.En dag tog ræven og strudsen sammen ud for at vogte kamelerne. Da dyrene var godt i gang med græsningen, spurgte ræven strudsen, om den helst ville se efter dyrene, eller den hellere ville finde Xabag til deres frokost. Strudsen valgte at holde øje med kamelerne, mens ræven gik af sted for at indsamle frokost.Ræven svøbte den klæbrige masse omkring to sten."Værsgo", sagde ræven, " spis disse to stykker lækker Xabag".Strudsen slugte på en gang de to sten, som satte sig fast i dens hals."Kald dyrene sammen og syng for dem, så vi kan få dem med hjem", råbte ræven. "Wuu-uu-uu-mm", mumlede strudsen."Lad vær med at skræmme kamelerne" sagde ræven.Da de kom hjem, fortalte ræven løven, at strudsen havde skræmt kamelerne. "Hvad er der i vejen med dig?" spurgte løven."Wu-uu-uu-mm", mumlede strudsen."Se, den gør det med vilje", sagde ræven.Løven kastede sig over strudsen og knækkede halsen på den.Næste dag bad ræven haren om at gå med ud at vogte dyrene.Midt på dagen drak ræven noget mælk, som løven havde gemt på et hemmeligt sted. Ræven tog lidt af fløden og lod som om den ville lege med haren og sprøjtede fløde på harens læber."Hvem har drukket min mælk?", spurgte løven, da de kom hjem."Det ved jeg ikke, men haren har fløde på læberne", svarede ræven.Løven opdagede fløden på harens læber og dræbte den.Næste morgen dræbte løven en hankamel og indbød alle de vilde dyr til at dele kødet mellem sig.Først bad den hyænen om at dele.Hyænen delte det i 2 halvdele."Den ene halvdel er til løven og den anden halvdel er til resten af os", sagde hyænen.Løven var ikke tilfreds med hyænens måde at dele på, og gav den en på siden af hovedet. Hyænens ene øje faldt ud."Kom her, ræv, nu skal du dele det", beordrede kongen."En trediedel af kødet er til os, to trediedele er til løven......Nej, nej. Jeg laver en ny fordeling. Løven skal have det hele!" var rævens konklusion."Javel, hvem har lært dig at dele?" spurgte løven fornøjet."Omer ́s hængende øje har lært mig at dele", svarede ræven.En dag spurgte ræven, om den måtte få lov at lave en ny måtte til løven, fordi den forrige var ved at være slidt. I stedet kunne løven så passe kamelerne den dag.Løven accepterede rævens forslag og gennede dyrene ud på græs.Ræven gravede et stor hul inde i løvens hytte, fyldte det med varmt trækul og dækkede det over med grene og græs.Da løven kom hjem om aftenen førte ræven den hen til dens nye måtte og bad løven lægge sig på den for at prøve den. Løven lagde sig og faldt ned i de brændende trækul, hvor den døde.Til sidst kom den enøjede hyæne og bad ræven om at fjerne et græsstrå, som den havde fået i det raske øje."Det er nemt nok, kom herhen, så skal jeg tage det ud", sagde ræven.Ræven tog et spidst træstykke og stak hyænens andet øje ud og gjorde den blind.Således endte ræven med at være eneejer af kamelerne.