Story Title: A világszép úrfi
Story ID (from ATU-website): 5871
ATU Classification Number: UNKNOWN

Volt egyszer egy gazdag ember, s annak egyetlenegy fia, aki olyan szép volt, hogy szépségben nem találkozott párja kerek e földön, még azon is túl egy sánta arasszal. Aki látta, megcsudálta, s nem is hívták másként, ahol csak ismerték: a világszép úrfi.Egyszer mit gondol, mit nem a világszép úrfi, azt mondja az édesapjának, hogy elmegy világot látni, s ha jártában-keltében magához illõ leányt találna, meg is házasodnék, mert hát el is következett volt már annak az ideje.Búsult a gazdag ember, félt, hogy kifogy egyetlen fiából, de hiába beszélt, hogy így meg úgy, nem kell messze földre menni feleségért, találkozik idehaza is hozzája illendõ, nagy volt az eltökélés a világszép úrfiban, kötélen sem lehetett volna odahaza tartani.Na, felkészülõdik a világszép úrfi, visz pénzt elegendõt, puskát is akaszt a vállára, s nekivág a világnak. Megy, mendegél erdõkön-mezõkön által, hetedhét ország ellen, s találkozik többek közt egy öregasszonnyal. Hogy, hogy nem, elég az, hogy beszédbe elegyednek, s a világszép legény elmondja, hogy mi járatban van.- Hej, fiam - mondotta az öregasszony -, tudnék én egy hozzád illendõ leányt, aki hercegkisasszony, s a legszebb leány kerek e világon. Te szép vagy, fiam, hanem tenálad még százszorta szebb ez a leány, márpedig az föltette magában, hogy csak olyan legénynek lesz a felesége, aki szépségben vetekedik õvele.Kérdi a világszép úrfi:- Hol, merre lakik a hercegkisasszony, öreganyám?- Az a fehér kastélyban lakik, világszép úrfi, de én azt hiába mondom neked, ha elébb el nem mégy a veres-hegyi öregemberhez. Ennek olyan csudavize van, hogy ha abban megmosakodol, szebb lész a nap fényénél is. Várj csak, fiam, várj! Nesze, adok neked egy pálcát, ezt a kezedbe kell fognod, s úgy megnövekedik az erõd, hogy még egy óriás sem bír veled. Ha aztán a Veres-hegyig elvergõdhetel, vissza ne tekints, amint a hegyoldalon fölmégy, akármi hangot hallasz, mert bizony mondom neked, kõbálvánnyá változol.Megköszöni a világszép úrfi a pálcát s a jó tanácsot, azzal az öregasszony eltûnt, mintha a föld nyelte volna, õ meg ment tovább. Megy, mendegél a világszép úrfi, s mikor az égen felragyogott a Vacsoracsillag, betért egy kis házba, ha szállást adnának éjszakára. Abban a kis házban egy öreg halászember lakott egymagában. Köszön a világszép úrfi illendõképpen, az öreg halász fogadja.- Ad-e szállást, öregapám?- Adok, fiam, szállást is, vacsorát is, jó szívvel. Ihol, éppen megfõtt a halászlé, ülj a bogrács mellé, s egyél, amennyi beléd fér.Az öreg halász letette a bográcsot a szoba földjére, s leült melléje, nemkülönben a világszép úrfi is leült a földre, s kanalazta a fáintos halászlevet, közben-közben hajtogatták a boros kulacsot. Vacsora után kérdi a halász:- Ugyan bizony mi szél vetett erre, fiam?Mondja a világszép úrfi, hogy mi járatban van, csak azt nem tudja, hogy jó úton jár-e.- Hát, a veres-hegyi öregember errefelé lakik, fiam, de már azt nem tudom, hogy kerülsz-e a színe elé, vagy sem. Rengeteg erdõn kell átalmenned, s annyi ott a betyár, mint égen a csillag, földön a fûszál. Azt mondom hát neked, vesd le ezt az úri gúnyát, öltözz az én rongyos gúnyámba, akkor talán nem bántanak.A világszép úrfi meg is fogadta az öreg halász tanácsát, s reggel mikor tovább akart menni, felöltözött a rongyos gúnyába, hogy csak úgy fityegett róla a rongy s a mindenféle madzag. Elbúcsúzik az öreg halásztól, köszöni erõsen a szállást s a jó vacsorát, de még a rongyos gúnyát is, azzal nekivágott a rengetegnek. De még egy jó puskalövésnyire sem haladott az erdõben, eleibe szökik egy betyár, megforgatja amúgy magyarosan a fokosát, s nagyot kiált:- Megállj, világszép úrfi! Hiába öltöztél rongyos gúnyába, tudom, hogy ki s mi vagy. Ide a pénzedet!- Majd holnapután, vaskedden - mondotta a világszép úrfi s õ is megforgatta a feje fölött azt a pálcát, mit az öregasszony adott neki, s hát, uramteremtõm, csak úgy zsibolygott, pezsgett a testében a szertelen nagy erõ, s úgy eldöngette a betyárt, hogy ropogott belé minden csontja s porcikája.De bezzeg most a betyár fogta könyörgésre, s ígért a világszép úrfinak mindent, csak ne üsse többet.No, nem is ütötte többet, ott hagyta a betyárt s meg sem állott a Veres-hegy aljáig. Nekiindul a hegynek, de mit látnak szemei! Jobbról-balról, mindenfelõl csupa kõemberek állottak, s ámbátor ezeknek meg sem mozdult a szájuk, szörnyen kacagtak, hahotáztak, mindenféle csúfondáros szavakkal illették.- Még szebb akarsz lenni, ugye?!- A világszép hercegkisasszony kéne, ugye?!- Hihihi-hahaha! Abból ugyan nem eszel!Így beszéltek a kõemberek, s mintha a föld alól is kiabált volna vagy ezer ember, olyan szörnyû zúgás-búgás, zimóré kerekedett körülötte, hogy ha hirtelen be nem dugja a fülét mohával, bizony megsüketül. De mondhattak akármit, csúfondároskodhattak, a világszép úrfi sem egy szót nem szólt, sem vissza nem tekintett, csak ment ki a hegy oldalán, elébb, elébb, s meg sem állott, míg a hegy tetejére nem ért.Hej, szeme-szája tátva maradt a veres-hegyi õsz öreg embernek, amikor meglátta a világszép úrfit.- Hát te hogy tudtál idejönni?- Én úgy, ahogy, öregapám, elég az, hogy itt vagyok, s addig el nem megyek, míg aranyvizébõl meg nem mosdom.- Jól van, fiam, csak mosdjál, én nem bánom. Ebbõl még nem mosdott ember fia, mert aki a Veres-hegynek indult, mind kõbálvánnyá változott. Szerencséd, hogy nem tekintettél vissza!Az õsz öreg ember megtöltött egy aranytálat arany vízzel, a világszép úrfi megmosdott benne, azután megtörölközött selyemkendõbe, s csakugyan szebb lett még a napfénynél is.Na, most már mehetett a fehér kastélyba. A Veres-hegy tetejérõl el lehetett látni a fehér kastélyig, pedig volt az onnét hetvenhét mérföldre is, de úgy ragyogott, csillogott a gyémántfödele, hogy amint közelebb-közelebb ért a világszép úrfi, majd megvakult a nagy ragyogástól.Három nap s három éjjel folyton-folyvást ment a világszép úrfi, s mikor a herceg városába ért, csináltatott magának szép aranyos gúnyát, úgy ment a fehér kastélyba. A herceg éppen ott ült a tornácban a leányával, s ahogy az udvarba lépett a világszép úrfi, összecsapja a kezét a hercegkisasszony.- Nézz oda, apám, de szép legény! Ez igazán hozzám illendõ.Fölment a világszép úrfi a palotába, fogadták nagy szívességgel: azt hitték, hogy királyfi. Mondta a világszép úrfi:- Nem vagyok én királyfi, felséges herceg, pógárember az apám. Az igaz, hogy van neki pénze, temérdek.- Már akárki fia vagy, nem bánom - mondta a hercegkisasszony -, te lész az én uram, nem más.A hercegnek nemigen tetszett a dolog, mondta is, hogy sok királyfi kérte a leányát, de már ha így van, legyen így, s azzal vége.Egyszeriben befogattak négy fehér lovat üveges hintóba, elhozatták a világszép úrfi apját, aztán csaptak lakodalmat, hét országra szólót.Még ma is élnek, ha meg nem haltak. 