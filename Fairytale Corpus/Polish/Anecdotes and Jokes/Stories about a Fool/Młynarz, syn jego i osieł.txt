Story Title: Młynarz, syn jego i osieł
Story ID (from ATU-website): 5226
ATU Classification Number: 1215

Nie wiem, gdzie ja to czytał, ale mniejsza o to.Miał jeden młynarz osła; tak zmęczył robotą,Iż nie wiedząc, co robić,Wolał sprzedać niż dobić.Wołał syna-wyrostka, co go w domu chował,I rzecze: «Żeby się nasz osieł nie zmordowałW długiej drogi przeciągu,Zanieśmy go na drągu».Dźwiga stary i stęka, chłopiec jeszcze gorzej.Im szli dalej, im szli sporzej,Tym srożej trud uciemiężął.Gdy to postrzegli,Ludzie się zbiegli.Śmiechy się wzniosły:«Wzdyć to trzy osły!A ten najmniej, co na drągu».Niekontent młynarz z zaciągu,Rozumu się poradził,Syna na osła wsadził.Aż pierwsi, co napotkał, nuż się gniewać na to:«Ty na ośle niecnoto! -Rzekli do chłopca - a stary pieszo!».Więc do kijów gdy się spieszą,Aby ich złość nie uniosła,Zsadził syna, siadł na osła.Przechodziły dziewczęta, mówi jedna do drugiej:«Patrz, biedny chłopiec, jak do wysługiTen stary go używa!Dziecię z pracy omdlewa,A dziad niemiłosierny,W taki upał niezmiernyPieszo go iść przymusza».To starego gdy wzrusza,Wsadził chłopca za siebie.Że dogodził potrzebie,Jedzie kontent z wynalazku.Ledwo co wyjechał z lasku,Znowu krzyk: «Jacy to głupi!A kto od nich osła kupi?Podróżą go udręczą,Ciężarem go zamęczą;Chyba skórę przedadzą!».«Nieźle oni coś radzą -Rzekł młynarz - chociaż i łają».Więc z synem z osła zsiadają,Aż znowu mówią przechodnie:«A któż to widział, aby wygodnieOsieł szedł wolno, a młynarz za nim.Wybacz, bracie, że cię ganim;Każdy z ciebie śmiać się będzie,Jak się nie poprawisz w błędzie».«Nie poprawię - rzekł młynarz - dość przymówek zniosłem;Chciałem wszystkim dogodzić, i w tym byłem osłem.Odtąd, czy kto pochwali, czy mnie będzie winił,Nie będę dbał nic o to; co chcę, będę czynił».Co rzekł, to się ziściłoI dobrze mu z tym było.