Story Title: Krisztus urunk muzsikája
Story ID (from ATU-website): 5853
ATU Classification Number: UNKNOWN

Egyszer volt egy szegény ember, s annak három fia. Ennek a szegény embernek egy fél lánc szõlõföld volt minden gazdasága, de abban sem volt nagy öröme, mert rájártak a seregélyek, erõsen pusztították.- Édesapám - mondja a legidõsebb fiú -, kimegyek a szõlõbe, hogy elhessegessem a seregélyeket, mert különben nem szüretelünk.- Jól van, fiam, csak eredj.Kimegy a legény a szõlõbe, ott pattogtat, durrogtat a kendercsapós ostorával, hessegeti a seregélyeket. Éppen akkor talált arra menni Krisztus urunk meg Szent Péter, s merthogy erõsen megszomjúhoztak mind a ketten, vizet kértek a legénytõl.- Majd holnap - felelt a legény kurtán -, ott a forrás, ahol, ni, igyanak kendtek, ha szomjasak.Krisztus urunk egy szóval sem kérte többet a legényt, csöndesen továbbmendegélt, Péter meg utána. De egy jó hajításnyira sem mentek, úgy ellepték a seregélyek a szõlõt, hogy minden fürtre jutott kettõ-három, s hiába durrogtatott, hiába kiabált a legény, nem repültek el.Hazamegy este a legény, s mondja nagy búsan az apjának, hogy õ nem tudja megõrizni a szõlõt, annyi a seregély, mint a csillag az égen, s meg sem rebbennek az õ durrogtatására.Másnap a középsõ legény ment ki, de az is éppen úgy járt, mint a bátyja. Nem adott vizet Krisztus urunknak, s el is lepték egyszeriben a szõlõt a seregélyek.Harmadik nap a legkisebb legény ment ki, akit a bátyjai félkegyelmûnek tartottak, pedig több esze volt, mint az egész falunak. Ahogy elkezdett pattogtatni, durrogtatni, jött Krisztus urunk Péterrel, s vizet kért.- Nem adok - mondta a legény -, mert a korsómban megmelegedett a víz, de csak várjanak kigyelmetek, egyszeriben hozok a forrásról.Azzal elszaladt, s egy pillantásra már hozta is a jó forrásvizet.- No, fiam - mondta Krisztus urunk -, ez igazán jó víz, mit kívánsz érte?- Nem kívánok én semmit, ugyan mit kívánhatnék egy csepp vízért?- De mégis, csak kívánj valamit, fiam! - biztatta Krisztus. - Olyat nem kívánhatsz, hogy meg ne adjam.- Hát - mondta a legény -, akkor adjon nekem olyan muzsikát, hogy ha fújom, még az égi madarak is táncoljanak a nótájára.Krisztus urunk csak a köpönyegje alá nyúlt, s mindjárt kihúzott onnét egy furulyát.- Fújj belé, fiam!Belefúj a fiú, s hát, uramteremtõm, a seregélyek mind fölrebbennek a szõlõbõl, s kalimpálnak, firegnek-forognak a levegõégben, éppen mintha táncoltak volna.Krisztus urunk továbbment Szent Péterrel, a legény meg csak fújta, fújta a furulyáját, s többet egy seregély sem tudott leszállani a szõlõbe. De lett is azon az õszön annyi szõlõje a szegény embernek, hogy az csupa csoda.Rostával hordták haza a bort, s mégsem gyõzték mind hazahordani... 