Story Title: Vár és forrás
Story ID (from ATU-website): 5578
ATU Classification Number: UNKNOWN

Két tündérleány folyton afölött versengett, hogy melyik szebb kettejük közül. Mind a kettõ annyira egyforma s annyira szép volt, hogy soha senki nem tudott választani közülök.- Hát akkor - mondá egyik tündér a másiknak - másként segítsünk magunkon. Próbáljuk meg, melyik képes szebb munkát vinni véghez! Az lesz aztán a szebb is.Az egyik tündér a Tartod nevû hegyre egy gyönyörûséges várat épített. Csak úgy ragyogott az aranytól, ezüsttõl, gyémánttól. Kilencszáz ablaka volt, s folyton forgott a sarkán. Hát a másik tündér mit csinált? Forrást fakasztott a hegy tövében. Gyógyító erejû forrást. Mikor aztán mind a kettõ kész volt a mûvével, egy öreg vándor ért oda. Ezt szólították meg bírónak, hadd ítéljen: melyik mûve szebb.- Ugye az én váram? - faggatá a várépítõ tündér.A vándor azonban, ki nagyon meg volt szomjúhozva, felelet helyett ivott a forrásból, s egyszerre eltûnt szomjúsága, s mintha megfiatalodott volna, oly jól érezte magát.- Ez a forrás a szebbik - mondá aztán, mikor látta, hogy a várépítõ tündér nem éri be a néma felelettel -, ez a szebb, mert ez a jobb.Dühös lett a várépítõ tündér, de szörnyû dühös. Nagy dühében a hegynek fordult, s azt mondá:- No, te hegy, megszépítelek, de szépségedet tovább nem tartod. (Azóta hívják Tartodnak a hegyet, mely a Székelyföld egyik magas hegye.)Azzal kiszedte a vár szegletköveit, s a csillogó, ragyogó várnak híre-pora sem maradt, úgy eltûnt a föld színérõl. 