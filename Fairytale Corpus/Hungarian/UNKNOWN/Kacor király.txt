Story Title: Kacor király
Story ID (from ATU-website): 5736
ATU Classification Number: UNKNOWN

Volt egyszer egy szegény özvegyasszony, s annak egy macskája. Ez a macska olyan kajtár, olyan falánk volt, hogy minden fazékba, minden lábasba beleütötte az orrát. A szegény asszony megelégelte a macska kajtárságát, s egyszer, mikor a macska a tejeslábast egészen kiürítette, fogta a seprût, jól megverte, s mondta neki:- Kitakarodj a házamból, fel is út, le is út, többet ide be ne tedd a lábadat!No, szegény macska mehetett világgá. Elindult nagy búsan, kiment a faluból, bódorgott erre-arra, mindenfelé, aztán egy hídhoz ért, ott leült, s dorombolt magában nagy búsan. Amint ott üldögélne, látja, hogy ott üldögél egy róka is. Szépen odasettenkedik, s elkezd a róka farkával játszani. Megijed a róka, s visszafordul, nézi a macskát, nem tudta elgondolni, mi isten teremtése lehet, ilyen állatot még nem látott. Visszahõköl egy kicsit, de vissza a macska is, mert még õ sem látott rókát világon való életében. Mindkettõ megijedt a másiktól.No, hanem mégis a róka szólalt meg elõször. Kérdi a macskától nagy szepegve:- Ki légyen az úr?"Ahá - gondolja magában a macska -, úgy látszik, ez fél tõlem!"Mindjárt nekibátorodott, s mondotta nagy büszkén:- Mit, hát te nem ismersz engem? Tudd meg, hogy én Kacor király vagyok. Nincs az az állat, ki ne féljen éntõlem.- Ejnye, ejnye - mondotta a róka -, igazán szégyellem, hogy még a híredet nem hallottam.Egyszeriben meghítta nagy tisztelettel Kacor királyt: legyen szerencséje, látogassa meg az õ szegény házánál, lesz tyúkhús, récehús, lúdhús vacsorára s minden, ami kitelik tõle.- Jól van - mondotta Kacor király -, hát elmegyek veled.Elmennek a róka házába, de bezzeg a róka sürgött-forgott, felvetette a konyhát, sütött mindenféle pompás pecsenyét, kínálta Kacor királyt:- Egyék, felséged, egyék, ne éhezzék, mint otthon.Mikor aztán az ebédnek vége volt, ágyat vetett Kacor királynak, puha ágyat, s Kacor király meghagyta, hogy csend legyen a háznál, nehogy valaki megháborítsa õt a nyugodalmában. Kiment a róka a háza elé, ott járt fel s alá, vigyázott, nehogy valaki bemenjen, de még a háza felé se közelítsen.Egyszer jön arra egy nyúl, s a róka már messzirõl rákiáltott:- Szaladj innét, te szerencsétlen, nem tudod, hogy nálam alszik Kacor király?! Ha fölébreszted, vége az életednek!Hiszen egyéb sem kellett a nyúlnak, uccu neki, szaladott árkon-bokron által, mintha szemét vették volna ki. Amint szaladt, szembejõ vele a medve, s kérdi:- Hát te hová szaladsz, talán bizony a kopók kergetnek?- Jaj, ne is kérdezze, medve bátyámuram. A róka koma háza elõtt jöttem el, s azt mondotta róka koma, hogy szaladjak, mert Kacor király van nála szálláson, s ha felébresztem, vége az életemnek.- Hm, hm - mondja a medve -, na hallod-e, öcsém, sok országot, világot bejártam, de Kacor királynak még a színét sem láttam, de még a hírét sem hallottam. No, csak azért is meglátogatom róka komát, hadd lám, ki az a Kacor király?Elmegy a medve róka komához, s hát róka koma még mindig ott jár-kel a háza elõtt, s amint meglátja a medvét, kiált neki:- Jaj, lelkem, medve komám, ne jöjjön erre, mert ha Kacor királyt felébreszti, vége az életének, vége az enyimnek is.De bezzeg megijedt a medve is, megfordult s futott keresztül az erdõn, mintha szemét vették volna, meg sem állott, míg a nyulat utol nem érte. Hát mire odaért, ott voltak a nyúl körül mindenféle állatok, szárnyasok s szárnyatlanok. A nyúl beszélt nekik Kacor királyról, s az állatok rémüldöztek.- Jaj, istenem, mi lesz velünk, ha Kacor király fölébred, s elindul az erdõbe!Volt ott mindenféle állat, farkas, szarvas, õz, varjú, sas, holló, s mind szörnyen meg voltak ijedve, nem tudták, hogy mit csináljanak. Azt mondja egyszer a nyúl:- Mondok én valamit. Álljunk össze, ahányan vagyunk, csináljunk nagy vacsorát, s hívjuk meg Kacor királyt; ha róka komához eljött vacsorára, eljön mihozzánk is.- Biz' az jó lesz - mondotta a varjú -, én, ha megbíztok bennem, elmegyek róka komához, s meghívom Kacor király õfelségét.Bezzeg hogy megbízták, hogyne bízták volna, hadd menjen a varjú. Elmegy a varjú róka komához, köszönti illendõképpen, mondja, hogy mi jóban jár.- Jól van - mondja róka koma -, mindjárt bemegyek, megnézem, hogy felébredt-e, s elémondom a kívánságotokat.Bemegy róka koma, s hát éppen akkor dörzsöli a szemét Kacor király, nagyokat nyújtózkodik, hogy ropogtak belé a csontjai.- No, mi hír, barátom? - kérdi Kacor király.- Felséges királyom - mondja róka koma -, itt van egy varjú. Minden rend- s rangbéli állatok küldték ide, hogy meghívják felségedet vacsorára.Kacor király megpödörte bajuszát, s mondta róka komának:- Jól van, mehetsz. Mondd a varjúnak, hogy elmegyek.Visszarepül a varjú nagy örömmel a többi állatokhoz, s jelenti Kacor király üzenetét. Hej, uramteremtõm, egyszeriben nagy tüzet raknak az erdõ közepében! A medve hozott ökörhúst, a farkas lóhúst, a sas mindenféle apró madarakat, a nyúl felcsapott szakácsnénak, forgatta a nyársat, sütötte a drága pecsenyéket; a többiek körülállották a tüzet, úgy várták Kacor király õfelségét.Aközben Kacor király is nekikészülõdött, jó hegyesre kipödörte a bajuszát, s elindult róka komával a vendégségbe. Eléjükbe jött a varjú, s úgy mutatta az utat, de a világ minden kincséért sem mert volna leszállni a földre, hanem repült egyik fa tetejérõl a másikra, s úgy károgta:- Erre! Erre!Egyszer meglátják Kacor királyt, amint jõ róka komával. Hát uramteremtõm, ahány állat ott volt, mindannyinak inába szállt a bátorsága.- Jaj, jaj - kiabált a nyúl -, ott jõ Kacor király, még felszúr a bajuszára!- Szaladjon, ki merre tud! - kiáltott a medve, s azzal nekiiramodtak, szaladtak, ahányan voltak, annyifelé.Hogyha azok a bolond állatok el nem szaladtak volna, az én mesém is tovább tartott volna. 