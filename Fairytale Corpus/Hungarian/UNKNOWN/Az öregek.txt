Story Title: Az öregek
Story ID (from ATU-website): 5622
ATU Classification Number: UNKNOWN

Az öregekrõl mondok mesét, gyermekek, hallgassatok ide!Egyszer egy obsitos katona megy, mendegél hazafelé, s amint megy egy falun keresztül, látja, hogy kint ül a kapuban egy õsz öregember, s bõg keservesen, hogy csak úgy zengett a falu belé. Kérdi az obsitos:- Ugyan bizony miért sír kend, öregapám?- Jaj, hogyne sírnék, édes fiam, mikor megvert az édesapám.- Ne mondja kend! Hiszen kend is van legalább százesztendõs, csak nem él az édesapja?- Hát ha nem hiszed, fiam, eredj, menj be az udvarba. Nézd meg, éppen fát vág az apám!Bemegy az obsitos, s hát csakugyan ott van egy még öregebb ember, s vágja a fát, hogy egy legény sem vághatta volna különben.Köszönti az obsitos:- Adjon isten jó napot, öregapám! Ugyan bizony hogy volt lelke megverni a fiát?- Hát hogyne vertem volna meg, mikor nem fogadott szót a nagyapjának!- Ne te, ne, mit beszél kend?! Hát még az apja is él kendnek?- Hogyne élne! Eredj csak be a házba, ott ül a góc alatt, s pipázik. Nézd meg, ha nem hiszed!Bemegy az obsitos. S hát csakugyan ott ül az öregember a góc alatt. Nagy füstöket eresztget a pipájából, s morgolódik az unokájára, hogy így, meg úgy, csak még egyszer ne fogadjon szót neki, majd hátraköti a sarkát.Köszönti az obsitos az öregembert, s kérdi:- Ugyan bizony, öreg apámuram, hány esztendõs lehet kigyelmed?- Hej, édes fiam, azt én nem tudom. Hanem menj el a paphoz, aki keresztelt. Az majd megnézi a matrikulában.- De már, öregapám, ne tréfáljon, csak nem él még az a pap is, aki kendet keresztelte?- De biz' Isten, Krisztus úgy segéljen, él biz' az, fiam. Ha nem hiszed, nézd meg! Bizonyosan otthon találod, mindig olvassa a Bibliát.Elmegy az obsitos a paphoz. Hát az csakugyan ott ül az asztalnál. Elõtte az öreg Biblia. A szemén egy nagy okuláré, s babukol, olvasgat belõle.- Szerencsés jó napot kívánok, tisztelendõ szentatyám!- Hozott Isten, édes fiam! Hát mi jóban jársz? Talán bizony páros életre készülsz?- Nem készülök én most, tisztelendõ szentatyám, hanem azt szeretném megtudni, hogy ez s ez az öregember hány esztendõs lehet?- Biz' azt én, édes fiam, könyv nélkül nem tudom, hanem mindjárt megnézem a matrikulában.Feláll a pap. Megy a könyvestékához, hogy kivegye a matrikulát.Azám! A téka be volt zárva.- Na, édes fiam - mondá a pap -, erõsen sajnálom, de a matrikulát elé nem vehetem, mert nincs itthon a kulcs. Magával vitte az édesanyám a szõlõbe!Ha a papnak az anyja a kulcsot el nem vitte volna, az én mesém is tovább tartott volna.Itt a vége, fuss el véle! 