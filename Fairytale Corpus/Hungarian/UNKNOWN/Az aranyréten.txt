Story Title: Az aranyréten
Story ID (from ATU-website): 5806
ATU Classification Number: UNKNOWN

Egyszer volt, hol nem volt, hetedhét országon is túl, még az Óperenciás-tengeren is túl, volt egyszer egy szegény legény: Erõs Péter volt a neve. De nemhiába hívták Erõsnek, mert nem akadt ember az egész országban, aki legyõzze. Gondolja magában Erõs Péter, õ bizony többet nem marad az országban, s elmegy országot-világot látni, s addig meg sem áll, amíg hozzá hasonlatos erõs emberre nem talál. Megy, mendegél Erõs Péter, hegyeken-völgyeken által, erdõkön-mezõkön keresztül, hét nap s hét éjjel meg sem állott, hetedik éjjel ért az aranyrétre. Arany volt ezen a réten minden fûszál, csupa színezüst s ragyogó gyémánt minden virág. Amint megy, mendegél az aranyréten, csak elejébe áll egy derék szál legény, s kérdi Pétertõl:- Hát te ki vagy s mi vagy, mit keresel itten?- Az én nevem Erõs Péter, hát téged hogy hívnak?- No bizony, ha Erõs Péter, én meg Erõs Mihály vagyok, küzdjünk meg.Többet egy szót sem szólnak, összemennek, egymásba fogódznak, még a föld is rengett, úgy megküzdölõdnek. Ropogott a csontja mind a kettõnek, hullott a testükrõl a véres verejték, de hiába erõsködtek, hét nap s hét éjjel hiába küzdölõdtek, egyik a másikat nem tudta földhöz vágni.- No - mondja Erõs Péter -, látom, hogy egyforma erõsek vagyunk, éppen olyan legényt kerestem, amilyen te vagy. Legyünk jó barátok.- Itt a kezem - mondta Erõs Mihály -, legyünk hát jó barátok. Ne küzdjünk többet egymással. Lesz itt úgyis mindjárt annyi katona, mint amennyi fûszál a réten, mint amennyi csillag az égen, pusztítsuk el azokat.Még jól ki sem mondta Erõs Mihály, hát uramteremtõm, jõnek a katonák, ellepték a rétet, de úgy ellepték, hogy ég, föld elfeketedett belé. Nosza nekikeserednek, botot a kezükbe, ütik-vágják a katonákat, ahol találják, leütnek százat, leütnek ezeret, de mikor azt hitték: no, most már egy sincs több - mintha csak a földbõl nõttek volna ki, úgy jöttek elõ a katonák.- Ennek így sohasem lesz vége, Péter. Látod-e amott azt a sátort? Abban lakik egy vén boszorkány. Ott ül egy nagy szövõszék elõtt, szövi a katonákat. Gyere, pusztítsuk el a vén boszorkányt, s nem lesz több katona.Bemennek a sátorba, s hát a vén boszorkány csakugyan ott ül a szövõszéken, hányja-veti jobbra-balra a vetõllõt, s minden vetésre tíz katona ugrott ki a földbõl.Nagyot rikkant Erõs Péter:- Megállj, vén boszorkány! Vége az életednek!Uccu, felugrik a boszorkány, lecsapja a vetõllõt, kiugrik a sátorból, utána a legények, de egy szempillantásra úgy eltûnt a szemük elõl, mintha a föld nyelte volna el. Néz erre, néz arra Erõs Péter, vajon hová lehetett el a vén boszorkány.- Gyere csak velem - mondja Mihály -, tudom én, hol lakik. Elindulnak, mennek az aranyréten.Egyszer csak mondja Mihály:- Látod-e azt a nagy hegyet?- Látom.- Hát a hegy tetején azt a nagy fekete várat?- Azt is látom.- No, ha látod, gyere, ott lakik a boszorkány.Mennek fel a hegyen, fölérnek a várhoz, próbálnak bemenni, kerülgetik mindenfelõl, de olyan magas volt, hogy oda még a madár is nehezen repült be.Próbálják a kapuját, ha ki tudnák nyitni. De azon a kapun akkora lakat volt, mint egy ház. Kinyitották volna, de nem volt mivel.Megfordulnak nagy búsan, mennek vissza a rétre. Jártak-keltek, õk sem tudták merre, s egyszerre csak szembe jön velük egy õsz öregember.Kérdi az öregember:- Hát nektek mi bajotok, hogy olyan nagy búnak ereszkedett szegény fejetek?Mondják a legények, hogy mi bajuk: szeretnének bemenni a vén boszorkány várába, de nem tudnak.- Azért bizony ne búsuljatok - mondja az öregember. - Menjetek el a gyöngypatakhoz. Van ott egy virág, az minden éjfélkor megcsendül. Vigyázzatok rá, s mikor a csendülését halljátok, egyszeriben szakasszátok le. Azzal a virággal csak meg kell érinteni a lakatot, mindjárt kinyílik.Megköszönik az öregembernek a jó tanácsot, mennek a gyöngypatakhoz: ott folyt keresztül az aranyrétnek éppen a kellõs közepén.Járnak-kelnek a gyöngypatak partján fel s alá, s hát úgy éjfélkor csakugyan nagyot csendül a virág. De akkorát, hogy csengett bele az egész aranyrét, még azon is túl.Egyszeriben leszakasszák a virágot, szaladnak fel a hegyen, megérintik a virággal a lakatot, s hát az abban a szempillantásban megnyílik, leesik a kapuról. Nagyot döndül a kapu, félrevágódik, s a legények bemennek.Amint mennek az udvaron, szembejön velük egy öregember s egy leány.Kérdi az öregember:- Ugyan bizony, hogy kerültetek ide?- Mi bizony a csengõvirággal kinyitottuk a kaput - mondja Péter.- Hát aztán minek jöttetek ide?- Annak, hogy megöljük a vén boszorkányt.- Bizony, ha annak jöttetek, a jó Isten vezérelt ide, mert úgy tudjátok meg, hogy az aranyrétnek én voltam eddig a királya, de az az istentelen vén boszorkány legyõzött a katonáival, aztán idehozott engem a leányommal együtt, s itt tart engem azóta szomorú rabságban. Amott van egy szikla, látjátok-e? Abban van egy barlang. Ott lakik a boszorkány. Amikor oda bementek, azt kérdi majd tõletek a boszorkány: éhesek vagytok-e? Ti csak feleljétek azt, hogy: éhesek vagytok. Akkor leültet az asztalához, ad nektek enni-inni, amennyi belétek fér. De jól vigyázzatok, amikor fölkel az asztaltól, s ki akar fordulni az ajtón, fogjátok meg, mert különben annyi katonát ereszt reátok, hogy míg a világ s még két nap, nem gyõzitek leölni.Azt mondja Péter:- No, Mihály, én most eleget tudok. Te csak maradj itt király õfelségével. Egyedül is elvégzem én a vén boszorkány dolgát.Mihály bizony kétszer sem mondatta magának, mert erõsen meg találta nézni a királykisasszonyt, aki olyan szép volt, mint égen a csillag.Elmegy Péter egyedül a barlangba. Néz erre, néz arra, nem lát senkit.Egyszerre csak a feje fölött megszólal valaki:- Éhes vagy-e?- Éhes bizony.- Hát gyere fel hozzám!S abban a pillanatban leereszkedett egy seprõnyél.- Fogóddz bele!Péter belefogódzik a seprõnyélbe, s a vén boszorkány annál fogvást felrántotta egy rengeteg nagy szobába. De még ilyen szobát sem látott Péter világon való életében. Gyémánt volt a padlaja, arany az oldala, ezüst az ablaka. S volt a közepén aranyasztal, megterítve aranyabrosszal, s azon csupa aranytányér, aranytál. Asztal körül aranylóca.Mondta a vén boszorkány:- No, Erõs Péter, ülj ide! Egyél-igyál! Sok katonámat megölted, de ne félj, mert most jó helyre kerekedtél.Volt az asztalon étel-ital elegendõ, minden, ami jó. Ettek-ittak, vígan voltak. S a vén boszorkány mindegyre csak kínálta:- Igyál, Péter, igyál! - S mondotta magában: "Úgysem sokáig iszol!"Mondotta Péter:- Iszom, öreganyám, iszom! Igyék kend is. - S mondotta magában õ is: "Úgysem sokáig iszol!"Tovább isznak, iszogatnak. Egyszer csak úgy tesz Péter, mintha elálmosodott volna, nagyokat bólintott, nehezeket pislantott. Egyszer-egyszer még a fejét is hozzá vágta az asztalhoz, hogy nagyokat reccsent, roppant az aranyasztal.A vén boszorkánynak sem kellett egyéb. Felugrik az asztal mellõl, indul az ajtónak, de mikor éppen a kilincsre tette a kezét, Péter is felugrik az asztal mellõl, megragadja a boszorkányt, s úgy vágja az asztal alá, hogy a gonosz lelke egyszeriben kirepült. Azzal benyit a mellékszobába, s hát ott egy rengeteg nagy szövõszék van, azt miszlikbe töri, azzal ment ki egyenesen a királyhoz, s mondta:- Na, felséges királyom, többet ne búsuljon. Elpusztítottam a boszorkányt. Vígan élheti ezentúl a világát.Hiszen nem is búsult többet a király, mert abban a szempillantásban, amikor a boszorkány gonosz lelke kirepült, megvilágosodott az egész vár. Ragyogott ég, föld s minden.Ami katonája még volt a vén boszorkánynak, amíg Péter a boszorkánynál volt, Mihály mind levágta. Most már igazán élhette világát a király.Bezzeg marasztotta a király Pétert s Mihályt, hogy maradjanak ott örök életükre. De Péter azt mondta:- Köszönöm jóságát, felséges királyom, de én még egy kicsit széjjelnézek, s ha Isten segít, majd visszajövök. Addig maradjon itt a pajtásom.Hiába marasztották, Péter nem maradott, ment, mendegélt az aranyréten, egész nap bódorgott erre-arra, egyszer aztán erõsen elfáradt, s lefeküdött egy fa alá.Amint ott fekszik a fa alatt, látja, hogy leszáll egy hattyú melléje. A szárnyát megrázintja, s abban a pillanatban olyan szép leány lesz belõle, hogy a napra lehetett nézni, de arra nem.A leánynak aranykorona volt a fején, s azt szépen letette a földre.Péter úgy tett, mintha aludnék, s akkor a leány felkelt, volt a fától nem messze egy tó, abba belement, hogy megfürödjék."No - gondolta Péter -, enyém vagy te mostan."Hirtelen fölkapta a koronát, s megfutamodott.Utánakiált a leány:- Megállj te, szép legény! Fordulj vissza, s tiéd leszek.Péter csakugyan megfordult, ment visszafelé a koronával, de amint a tóhoz ért, a leány rászólt:- No, te legény, el akartad vinni a koronámat, de meg is büntetlek érte. Legyen belõled aranybárány!Ahogy kimondta ezt a szót, mindjárt aranybárány lett Péterbõl. Telik-múlik az idõ. Eltelik egy hét, eltelik két hét. Péter csak nem került vissza a várba. Mondja Mihály a királynak:- Felséges királyom, én elmegyek Péter után, mert annak valami baja esett.Elmegy Mihály, megy, mendegél az aranyréten, s találkozik azzal az õsz öregemberrel, aki a csengõ virágra igazította volt.- Hát te hová mégy, fiam? A társadat keresed úgy-e?- Eltalálta, öregapám.- No, ha azt keresed, amott van egy tó, annak a partján szaladgál egy aranybárány, az a te pajtásod. Menj oda, vágd el a nyakát. Vesd a tóba, s megint visszaváltozik embernek. De mondd meg neki, hogy többet vissza ne forduljon, mikor a tündérleány utána kiabál.Odaszalad Erõs Mihály a tóhoz. Hát csakugyan ott szaladgál az aranybárány. Megfogja, a nyakát kettévágja, a tóba beledobja, s ím, csakugyan igaza volt az õsz öregembernek: a bárányból Péter lett, de még hétszerte szebb és erõsebb, mint annak elõtte volt.- Hallod-e, Péter - mondja Mihály -, az életedet most visszaváltottam, de vigyázz magadra, s többet vissza ne nézz, ha az a tündérleány vagy nem tudom, miféle utánad kiabál.Jól van, Péter meg is ígérte. Mihály visszament a várba, õ pedig megint csak lefeküdött a fa alá. Várta a hattyút, de másodszor is éppen úgy járt, mint elõször. Mikor a tündérleány letette a koronát, fölkapta, megfutamodott vele, de nem tudta megállani, hogy vissza ne tekintsen, olyan szépen szólítgatta, hívogatta a tündérleány: nézz vissza, gyere vissza, tied leszek, te szép legény! Bezzeg hogy visszanézett másodszor is, s akkor a tündérleány madárrá változtatta.Várják Pétert, de hiába várják, s Mihály megint csak utána indult. Találkozik az õsz öregemberrel, s az mindjárt el is igazgatta a tóhoz.- Eredj csak oda, megtalálod madár képében. Fogd meg, vesd a tóba, hadd igyék belõle. S ha visszaváltozott embernek, mondd meg neki, hogy sokat ne játsszék az életével, mert bizony mondom, hogy megbánja.Odamegy Mihály a tóhoz, megfogja a madarat, beleveti, a madár nagyot iszik a vízbõl, s visszaváltozott embernek. Most még hétszerte szebb s erõsebb, mint volt annak elõtte.- No, Péter - mondja Mihály -, másodszor is visszaváltottam az életedet, de azt mondom neked, fogadd meg az õsz öregember tanácsát, mert még idáig jó hasznát vettük a tanácsának. Akármit kiáltson az a leány, vissza ne fordulj, ha az életed kedves.Hiszen Péter fogadkozott erõsen, hogy így, meg úgy, hogy õ ugyan többet vissza nem fordul, ha kétségbeesik is az a leány. De hiába fogadkozott, mert az a leány olyan szépen kérte, olyan édes szóval hívta, csalogatta vissza harmadszor is, hogy Péter mégiscsak visszafordult, abban a szempillantásban a földbe gyökerezett a lába, s egy nagy lombos nyárfa lett belõle.Eltelik egy hét, eltelik két hét, megint hiába várják Pétert."Már látom - gondolja magában Mihály -, hogy az én pajtásom megint bajba került."Ment egyenest az õsz öregemberhez, kérdi tõle, hogy nem látta-e Pétert?- Én láttam - mondja az õsz öregember. - Látom most is, ott van, ni, nyárfa képében. Nesze, itt egy fejsze, vágd ki a nyárfát tövébõl, de úgy vágd, hogy a tóba essék. Akkor megint visszaváltozik embernek, de mondd meg neki, hogy többet én sem tudok rajta segíteni, úgy nézzen vissza arra a leányra.Megy Mihály a tóhoz, kivágja a nyárfát tövös-tövébõl, a fa belecsubban a tóba, s ím, csakugyan Péter harmadszor is visszaváltozik embernek.- No, Péter - mondotta Mihály -, harmadszor is visszaváltottam az életedet. De tudd meg, hogy többször már nem lehet, vigyázz hát magadra.Azzal Mihály visszament a várba, Péter pedig leheveredett a fa alá. Lehunyta a szemét, mintha aludnék, s hát repül a hattyú nagy szárnycsattogtatással. Aztán szép csendesen leereszkedik Péter mellé, ott egyszeriben leánnyá változik. Leteszi fejérõl a ragyogó koronát, s azzal szalad a tóhoz. Hopp, felugrik Péter, kapja a koronát. Szalad árkon-bokron át, hegyen-völgyön keresztül. Utána a tündérleány, mint a sebes szél, s hívja folyton, csalogatja:- Nézz vissza, nézz vissza, s tied leszek holtig!De hiába hívja, Péter nem néz vissza.Könyörög, sír, rimánkodik:- Nézz vissza, nézz vissza! Csak egyszer nézz vissza!Sírhat, könyöröghet, Péter nem néz vissza.Meg sem állott a várig. Szaladott be a kapun, csak ott fordult vissza.Na, akkor már visszafordulhatott.Ott volt a tündérleány is. A nyakába borult Péternek, s mondta lelkes szóval:- Te az enyém, én a tied! Ásó, kapa s a nagyharang válasszon el minket.Azzal egymást szépen kézen fogták, fölmentek a palotába. Ott a király mindjárt papot hívatott. Nem egyet, de kettõt. A király leányát összeeskették Erõs Mihállyal, a tündérleányt Erõs Péterrel. Arra aztán elõkerekedtek a cigányok, húzták, ahogy tudták, s járták a legények s a leányok.Az öreg király kétfelé osztotta az aranyrétet. Az egyik felét adta Péternek, a másikat Mihálynak, s még ma is élnek, ha meg nem haltak. 