Story Title: Haragszik-e, gazduram?
Story ID (from ATU-website): 5741
ATU Classification Number: UNKNOWN

Volt egyszer egy gazdaember, annak egy felesége. Egy gyermekük sem volt, s olyan gazdagok voltak, hogy azt sem tudták, mijük van. No, nem csuda, ha gazdagok voltak. Fösvény volt a gazda is, fösvény az asszony is, különösen az asszony. Még azt sem engedte az urának, hogy szolgát fogadjon. Minden dolgot a gazda végzett: szántott, vetett, aratott, csépelt. Azt mondja egyszer a gazda a feleségének:- Feleség, ezt én tovább így nem gyõzöm, rúdra kerül a bõröm. Elmegyek, s szolgát fogadok.- Jól van - mondja az asszony -, nem bánom, fogadjon kend szolgát, csak azt elõre megmondom, hogy János nevût valahogy ne fogadjon, mert tudja kend, hogy a János nevû embereket nem szeretem.Elmegy a gazda, s amint megy az úton, találkozik egy legénnyel. Kérdi a legényt:- Hová, merre, öcsém, nem állanál-e be hozzám szolgálatba?- Beállok biz én, mert éppen szolgálatot keresek - mondja a legény.- Hát hogy hínak? - kérdi a gazda.- Jánosnak, szolgálatjára.- Jaj, fiam, akkor nem fogadhatlak, mert a feleségem a világból kikerget, ha János nevû szolgát fogadok. - Továbbmegy a gazda, találkozik egy másik legénnyel, fel akarja fogadni, hát annak is János a neve. Otthagyja azt is, hogy megy tovább, találkozik harmadikkal, negyedikkel, ötödikkel, mind ügyes, derék legénynek látszott, de valamennyinek János volt a neve."No - mondja a gazda magában -, még csak eggyel találkozzam, legyen a neve János, nem bánom, én megfogadom, aztán lássam, mit csinál a feleségem!"Hát az éppen úgy is lett. Találkozik a hatodik legénnyel, annak is János volt a neve. Isten neki, felfogadja, kezet csapnak.Kérdi a gazda:- Hát mi bért kívánsz, fiam?- Nem kívánok én semmit - mondja a legény. - Csak kössünk egyezséget, hogy amelyik kettõnk közül megharagszik a másikra, az a másik szíjat hasíthasson annak a hátából.Mondám, hogy fösvény ember volt a gazda, jó szívvel ráállott az egyezségre, s gondolta, hogy a felesége is majd örül, mert az még nálánál is fösvényebb volt. Hazamegy a gazda a legénnyel, s az volt az asszonynak az elsõ kérdése:- Mi a neve?- Ezt bizony, feleség, Jánosnak híjják.Hej, megharagszik az asszony, felkapja a seprût.- Kitakarodjék kend a házamból, vigye a szolgáját!- Feleség, ne bolondozz - mondja a gazda -, becsületes legény ez, ha János is a neve. Egy krajcár nem sok, annyi bért sem kíván.Bezzeg hogy mindjárt tetszett az asszonynak a legény. Másnap reggel mondja a gazda a legénynek:- Fogj be négy ökröt, János, s menj az erdõbe fáért. Nesze, itt van egy kenyér meg egy sajt, vidd magaddal a kutyát is, lakjál jól a kenyérbõl s a sajtból, tartsd jól a kutyát is, de a kenyeret is, a sajtot is hozd egészen haza. Menj arra, amerre a kutya megy. Ahol az erdõn megáll, ott kell fát vágni. - Befogja János a négy ökröt, megy mindenütt a kutya után. Az erdõn, ahol a kutya megállott, megállította õ is az ökröket, fát vágott, jól megrakta a szekeret, aztán letelepedett a fa alá, s elévette a kenyeret meg a sajtot. A kenyéren is meg a sajton is egy jó nagy lyukat vágott, kenyérnek is, sajtnak is a belét megette, azután a haját mindkettõnek szépen visszatette, s a kutyának egy falat nem sok, annyit sem adott. Azzal szépen elindult hazafelé.Beérnek a faluba, a kutya ment mindenütt elöl, érnek a kapu elé, de a kutya nem várta, amíg a kaput kinyitják, hanem átugrott rajta. Mondja János magában: "A gazdám azt mondta, hogy mindenütt a kutyám után menjek, hát én most hogy hajtsam át ezeket az ökröket a kapu felett?"Rittyegtet az ostorával, üti-vágja, biztatja az ökröket, de bizony azok nem tudtak általmenni a kapun. Fogja János a fejszét, darabokra vagdalja az ökröket, a szekeret, a fákat, s azon módúlag keresztülhajigálja a kapun, be az udvarba.Jön ki a gazda, látja, hogy mit csinált János, elfutja a méreg s a bosszúság.- Mit tettél, te gazember?!- Azt, mit gazduram parancsolt. Mindenütt a kutya után jöttem. A kutya keresztülszökött a kapun, de az ökröket hiába biztattam, nem tudtak utánaszökni, hát a kutya után hajigáltam. De talán bizony haragszik, gazduram?- Dehogy haragszom, dehogy haragszom, most vagyok a legjobb kedvemben.No, ez így eltelék, jõ a vasárnap. A gazda s a felesége megy a templomba, Jánost otthon hagyják, s a gazda meghagyja neki, hogy menjen a juhakolba, s amelyik juh elõször rátekint, azt ölje s nyúzza meg, fõzzön jó paprikást. Visszakiáltott az asszony:- Te János, aztán tégy belé sárgarépát s petrezselymet is!Kimegy János a juhakolba, s hát egy juh sem néz rá. Kap egy botot, elkezdi dögönyözni a juhokat, s amennyi volt, egyszeriben mind ránézett. No bizony, ha egyszerre néztek rá, megölte valamennyit. Egyet megnyúzott, a húsát bográcsba tette, s fõzte a paprikást. Egyszerre csak eszébe jut, hogy sárgarépa meg petrezselyem is kell a húshoz. Az ám, a gazda az egyik kutyáját Sárgarépának, a másikat Petrezselyemnek hívta.Fogta magát a legény, megnyúzta a kutyákat is, s a húsukat beleaprította a juhhús közé.Hazajön a gazda s a felesége, az asszony kitálalja a paprikást, leülnek az asztal mellé, elkezdenek falatozni. Híjja a gazda Jánost:- Gyere, János, egyél te is!- Csak egyék isten hírével, gazduram, én már a magamét elvégeztem. Úgyis sok a dolgom.- Ugyan mi dolgod lehet vasárnap?- Hej, van nekem elég! Leszúrtam a juhokat mind, s most meg kell nyúznom.- Mit beszélsz, he?!- Hát a gazduram azt mondta, hogy amelyik juh elõször rám pillant, szúrjam le, s nyúzzam meg. Mind egyszerre néztek rám, én hát mind leszúrtam, s most majd meg is nyúzom. De talán bizony, haragszik is, gazduram?- Dehogy haragszom, sohasem voltam még ilyen jó kedvemben. Hanem, úgy tetszik nekem, János, hogy sárgarépát s petrezselymet mégsem tettél a paprikásba.- Bizony tettem én - mondja János. - Megöltem a Sárgarépát meg a Petrezselymet, ott a húsa a bográcsban.- Jaj, istenem, istenem - óbégatott az asszony -, ez az istentelen legény mindenünkbõl kiforgat! Kikergesse kend a házamból, mert különben kendnek sem lesz itt maradása!- Ne félj, feleség, ki is kergetem.- Talán bizony haragszik, gazduram?Megijedt a gazda, eszibe jutott, hogy mi következik a haragjára, s mondta csendesen:- Dehogy haragszom, dehogy haragszom, sohasem voltam még ilyen virágos kedvemben.Azzal János kiment, hogy megnyúzza a juhokat. Az asszony meg kesergett, zsörtölõdött.- Lássa, lássa, úgy-e, megmondtam, hogy János nevû szolgát ne fogadjon! Most már mit csináljunk? Mire az esztendeje kitelik, minket is elpusztít. Mit csináljunk?Azt egyezik, hogy elhagyják a tulajdon házukat, s világgá mennek. Éjnek idején, mikor János alszik, megszöknek. Ami cókmókot elvihetnek, elvisznek. Maradjon az a nagy gazdagság ennek az akasztófáravaló legénynek.Össze is szednek nagy hirtelen, amit lehetett: kenyeret, szalonnát, egy s más eleséget, ruházatot, bekötik a zsákba, aztán este szépen lefeküsznek, s éjjel szépen megszöknek. Hanem János észrevette a készülõdést, s este, mikor a gazda meg a felesége kicsit elszenderedett, a zsákot kiürítette, s szépen belebújt.Fölkelt éjjel a gazda s a felesége, a gazda a hátára veti a zsákot, s elmennek világgá. Mennek, mendegélnek hetedhét ország ellen, s egyszer egy patakhoz értek. Nem volt híd a patakon, úgy kellett keresztülgázolni. A gazda hátáról lelógott a zsák, s a vízbe belemártódott. Nem tetszett ez Jánosnak. Volt nála egy gombostû, s azzal elkezdette szurkálni a gazdáját.- Ejnye, gyilkos teremtette - zsörtölõdött a gazda -, minek tettél tût a zsákba?!- Nem tettem én - mondja az asszony. - Bizonyosan a kendõmben maradott egy tû.Na, keresztülmennek a patakon, még egy kicsit mennek, mendegélnek, aztán egy helyen letelepednek, hogy majd falatoznak.Nyúl a gazda a zsákba, hogy kivegye a kenyeret, s hát kiugrik belõle János.- Jézus Mária, szentlélek, hát te itt vagy?!- Én itt, gazduram, mert a jó szolga nem hagyja el a gazdáját. De talán bizony haragszik, gazduram?- Dehogy haragszom, dehogy haragszom. Sohasem volt ilyen tulipiros kedvem világon való életemben.Na, mentek hárman. Mit tehettek egyebet, nem tudtak szabadulni Jánostól. Addig mentek, mendegéltek, amíg éppen az Óperenciás-tenger partjára értek. Ott letelepednek, tüzet csinálnak, s elküldik Jánost, hogy keressen tûzre való fát. Amíg János odajárt, elkezdettek tanakodni, hogy s mint tudnának megszabadulni tõle.- Hiába mesterkedünk, feleség - mondta a gazda -, meg nem szabadulunk ettõl a kötélrevalótól.- Dehogynem - mondta az asszony. - Majd megmutatom én kendnek, hogy van nekem eszem. Majd este, ha lefekszünk, lábbal a tenger felé fekszünk, Jánost a lábunkhoz fektetjük, s éjjel, mikor alszik, belerúgjuk a tengerbe.Visszajõ János a fával, a gazda s a felesége lefekszik lábbal a tenger felé, s mondják Jánosnak, hogy feküdjék a lábukhoz."Ehe - mondta magában János -, tudom már, hogy miben mesterkedtek!"De nem szólt semmit. S úgy feküdt le, ahogy a gazdája mondta. De a szemét világért le nem hunyta.Kérdezte a gazda mindegyre:- Aluszol-e, János?- Nem aluszom, gazduram. Õrzöm kigyelmeteket, nehogy ellopják.Addig vártak, hogy János elaludjék, hogy mind a ketten szépen elaludtak. János meg ébren maradott. Hanem egyszer éjjel az asszony felébredt, egy kicsit félre ment, s hopp! Jánosnak sem kellett egyéb, lefeküdt a gazda mellé.Aközben visszajött az asszony, s álmos fejjel lefeküdt a János helyére, s ott mindjárt el is aludott. Csak éppen ezt várta János, oldalba lökte a gazdát.- Hallá-e, ébredjen, János már alszik, rúgja a tengerbe.Nekihuzakodik a gazda, s belerúgja a feleségét a tengerbe. Arra felszökik János, nagyot kacag. Talpra ugrik a gazda is, hallja a felesége sivítását.- Mit tettél, te gazember?!- Én, gazduram, nem tettem semmit.Uccu! utána a gazda a feleségének, beleugrik a tengerbe, kihúzza nagy nehezen. Akkor szalad Jánosnak:- No most, te kötélrevaló, megöllek!- Talán bizony haragszik, gazduram? Tartsa a hátát!S elévette a fehérvári bicskáját, hogy szíjat hasítson a gazdája hátából.- Mondja még egyszer, haragszik-e, gazduram?Megjuhászodott a gazda, s mondta:- Dehogy haragszom, dehogy haragszom, lelkem, édes fiam, sohasem voltam ilyen jó kedvemben!Ha a gazda haragudott volna, János a hátából szíjat hasított volna. Ha János a gazda hátából szíjat hasított volna, az én mesém is tovább tartott volna.Holnap János legyen a ti vendégetek! 