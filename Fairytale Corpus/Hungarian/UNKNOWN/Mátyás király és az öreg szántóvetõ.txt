Story Title: Mátyás király és az öreg szántóvetõ
Story ID (from ATU-website): 5788
ATU Classification Number: UNKNOWN

Egyszer Mátyás király, mikor szerteszéjjel járt az országban, hadd lássa: milyen dolga van a szegény népnek, egy falu mellett kiment a mezõre, s ott szóba állott egy öreg szántó-vetõ emberrel. Vele volt a kísérete is. Hatalmas nagyurak. A király megismerte az öreg szántóvetõt, aki neki hajdanában katonája volt. Ezzel a szóval köszöntötte az öreget:- Tisztességgel, öreg!Felelte a szántóvetõ:- Köszönöm az asszonynak!Azt kérdi aztán a király:- Hány pénzért dolgozik kend?- Én bizony, felséges királyom, hatért.- S hányból él kend?- Kettõbõl - mondja az öreg.- Hát négyet hová tesz kend?Felelte az öreg:- Azt a sárba dobom.Tovább kérdez a király:- Hát öreg, hány még a harminckettõ?- A bizony, felséges királyom, már csak tizenkettõ.- Hát a bakkecskét meg tudná-e fejni? - kérdezi a király.- Meg biz' én, felséges királyom.Azt mondja a király:- Na, öreg, az isten áldjon meg, az én kérdéseimnek magyarázatját addig senkinek meg ne mondd, míg a képemet meg nem látod.Továbbmegy a király, otthagyják az öreget, s azt mondja az uraknak:- Na, urak, aki meg tudja magyarázni az én kérdéseimet, annak egy uradalmat adok.Bezzeg szerették volna az urak kitalálni, de hiába törték a fejüket, nem találták ki. Mit volt mit nem tenni, visszamentek az öreghez. Körülfogták, kérték, hogy mondja meg, mi annak a beszédnek a magyarázatja. Azt mondja az öreg:- Hát nem hallották az urak, mit mondott a király? Addig nem szabad megmondanom, míg a király képét nem látom.De így s de úgy - mondották az urak -, megfizetik urasan, csak magyarázza meg.- Jól van - mondotta az öreg -, hát adjanak tíz aranyat.Mindjárt leolvasnak az öregnek tíz csengõ aranyat, s kérdi az egyik úr:- Hát mikor a király azzal köszöntötte, hogy "tisztességgel, öreg", miért válaszolta kend, hogy "köszönöm az asszonynak"?- Azért - felelt az öreg -, mert az asszony mossa rám a ruhát, a tiszta ruha pedig tisztesség.- No, ez igaz - mondották az urak.- De hogy veti kend a pénzt a sárba?- Hát úgy, hogy kettõbõl magam élek, négyet a fiamra költök. Az pedig annyi, mintha a sárba dobnám, mert sohasem látom.- Hát az mi: hány még a harminckettõ?- Megmondom, ha leolvasnak tíz aranyat.Jól van, leolvassák azt is.- Ennek az a magyarázatja, hogy mikor fiatal voltam, harminckét fogam volt, most meg csak tizenkettõ.- No lám, ez nekünk eszünkbe se jutott - mondták az urak.- Hát a bakkecskéket hogy fejné meg?- Azt is megmondom tíz aranyért.Leolvassák a tíz aranyat, s mondja az öreg:- Hát úgy fejem meg a bakkecskéket, ahogy most az urakat megfejtem.De bezzeg elszégyellték magukat az urak, nagy bosszúságukban azt mondták:- No, megálljon kend, majd megmondjuk a királynak, hogy megmagyarázta a beszédjét, pedig még a képét sem látta.- Nem-e? - mondotta az öreg. - Én nem láttam a királyunk képét? De bizony láttam, itt van, ni! - s mutatta az aranyon a királynak a képét. - Mert úgy tudják meg az urak, hogy így értette a király is, hogy addig ne magyarázzam meg a beszédjét, míg pénzen nem látom meg a képét.De most már az uraknak sem volt több szavuk, otthagyták az öreget, s nagy szégyenkezve a király után kullogtak. 