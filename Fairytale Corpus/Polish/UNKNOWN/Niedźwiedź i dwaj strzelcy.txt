Story Title: Niedźwiedź i dwaj strzelcy
Story ID (from ATU-website): 5227
ATU Classification Number: UNKNOWN

Dwaj strzelcy, Piotr i Michał, w wielkiej byli biedzie:Chłodno i głodno, i pustki w kalecie.Więc do kuśnierza. «Słuchajcie, sąsiedzie,Kupcie skórę niedźwiedzia, takiej nie znajdziecieNa całym świecie.Bo to wielka jak wrota od pańskiej stodoły,Można nią poszyć dach na naszej chacie,A włos!... o tyli... czarniejszy od smoły,Istna pierzyna! miękki, jedwabisty...Ot, krótko mówiąc, jak ją odprzedacie,Sto na sto, zarobek czysty.»«Ha, to pokażcie!» — «Ba; nasz niedźwiedź w boru,Lecz jutro, słowo honoru,Pójdzie do jatek.»Targ w targ — przybili i wziąwszy zadatekPoszli na łowy. Aż tu, jak wołany,Niedźwiedź, sprzedany i zadatkowany,Wprost na nich bieży.Myśliwcy w nogi. Ten w prawo, ten w lewo.Piotr co tchu wylazł na drzewo,A Michał brzdęk na ziemię i jak martwy leży.Bo słyszał kiedyś gdzieś, że w takiej biedzieUdawać nieboszczyka to sposób jedyny,Gdyż całe plemię niedźwiedzieMa wielki wstręt do padliny.Głupi niedźwiedź dał się złudzić.,Patrzy: człek leży zdrętwiały i blady,Mniema, że umarł, lecz bojąc się zdradyWącha, obraca, próbuje przebudzić,Potrąca łapą, za oddechem śledzi.«To trup — powiada wreszcie — żer nie dla niedźwiedzi.Uchodźmy, bo cuchnie srodze.»Parsknął, nos przetarł i znikł gdzieś na drodze,Piotr złazi z drzewa, biegnie do Michała:«Żyjesz, bracie? Bogu chwała!Marłem ze strachu, jak cię niedźwiedź macałI łapą swoją obracał.Ale co on takiego szeptał ci do ucha,Gdy leżałeś jak kłoda zadarłszy nos w górę?»«Rzekł mi: „Gdy jesteś tchórzem, nie udawaj zucha.Najprzód zabij niedźwiedzia, potem sprzedaj skórę."»