Story Title: Három tündér
Story ID (from ATU-website): 5863
ATU Classification Number: UNKNOWN

Hajdanában, réges-régen három tündér lakott Hunyadnak földjén: Déva, Kalán és Arany. Szép volt mind a három, olyan szép, hogy a napra lehetett nézni, de rájuk nem. Ez a három tündér sokáig együtt lakott egy kis házacskában, de egyszer mi történt, mi nem, versengeni kezdettek a szépségükkel meg a hatalmukkal. Úgy lesz, hogy beléjük szállott a gonosz szellem, ez rontotta meg a békességet.Mondta Déva:- Többet nem lakunk együtt. Építsen mindenki magának, lakjék a maga házában.- Jól van, építsen - mondotta Kalán. - Majd meglátjuk, melyik tud többet.- No, azt én is szeretném látni - szólt Arany büszkén.Déva volt köztük a legszelídebb. Azt mondta, a dévai hegyre mutatván:- Én ennek a tetejére építek várat. Kõbõl építem, s ha Isten megsegít, három nap múlva áll az én váram.- No, ha te kõbõl, én meg vasból építek - mondta Kalán -, s nem kell arra nekem három nap, elég lesz kettõ is.- Két nap?! - kacagott Arany. - Reggel megkezdem, s estére be is végzem. Színaranyból építem.- Ha segít Isten - mondotta Déva.- Akár segít, akár nem, estére áll az én aranyváram! - mondotta Arany.Azzal a három tündér háromfelé ment, s hajnal hasadtakor munkának látott. És épültek a várak három hegy tetején, gyorsan, mint a tünemény. Estére kelve már ragyogott, tündökölt Arany vára, a Maros vize partján. Másnap estére fölépült Kalán vára is: csupa vas volt, aljától a födeléig. Déva vára is fölépült, de csak harmadnap estére.Hát Isten megengedte, hogy a kevély tündérek felépítsék a várakat, de csak azért, hogy keményen megbüntethesse õket. Amint Déva is fölépítette az õ várát, szörnyû nagy fergeteg, földindulás, égszakadás kerekedett, ég, föld elfeketedett, s Kalán és Arany vára összeomlott.De Déva vára állott erõsen, sem égszakadás, sem földindulás nem ingatta meg. 