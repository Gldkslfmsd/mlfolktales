Story Title: Lampart i małpa
Story ID (from ATU-website): 5217
ATU Classification Number: UNKNOWN

Raz na kiermasz przywiezionoLamparta z małpą uczoną;W osobnych budach mieli zamieszkanie.Lampart wołał: «Prosimy, panowie i panie!Jest miejsce, kasa otwarta!Nikt dotąd nie widział w świecieTakiego jak ja lamparta!Patrzcie, jak piękne futro mam na grzbiecie,Jak włos miękki, lśniący, giętki,Upstrzony w pręgi i cętki!»Gawiedź pstrociznę nade wszystko ceni,Więc tą przemową zwabieni,Ludzie się zbiegli, weszli, oglądali,A spojrzawszy, poszli dalej.Małpa zaś tak wołała: «Proszę wejść łaskawie —Sąsiad tylko postacią, ja dowcipem bawię.Rozgłos mych zalet w świecie rozbiegł się szeroko:Mój teść, jest to ów sławny brazylijski Żoko.U niego chlubnie skończywszy nauki,Umiem rozmaite sztuki:Tańczę na linie, skaczę przez obręcze,A kto się znudzi na sztuce,Temu pieniądze powrócę —Słowem małpy za to ręczę!»Dobrze małpa mówiła, bowiem i u świataWięcej popłaca rozum niż wytworna szata;Ten się nigdy nie sprzykrzy — ta po chwili znudzi.Ale że nikt półgłówka w mędrca nie przerobi,Więc nigdy nie brak nam lampartów-ludzi,Których tylko suknia zdobi.