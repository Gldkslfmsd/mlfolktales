Story Title: Przyjaciele
Story ID (from ATU-website): 8189
ATU Classification Number: UNKNOWN

Zajączek jeden młody,Korzystając z swobody,Pasł się trawką, ziółkami, w polu i ogrodzie,Z każdym w zgodzie.A że był bardzo grzeczny, rozkoszny i miły,Bardzo go tam źwierzęta lubiły;I on też używając wszystkiego z weselem,Wszystkich był przyjacielem.Raz gdy wyszedł w świtaniu, i bujał po łące,Słyszy przerażająceGłosy trąb, psów szczekania, trzask wielki po lesie.Stanął — słucha — dziwuje się....A gdy się coraz zbliżał ów hałas, wrzask srogi,Zając w nogi.Spojrzy się po za siebie, aż dwa psy i strzelce!Strwożon wielcePrzecież wypadł na drogę, od psów się oddalił.Spotkał konia, prosi go, iżby się użalił:Weź mnie na grzbiet i unieś. — Koń na to: Nie mogę,Ale od innych pewną będziesz miał załogę. —Jakoż wół się nadarzył — ratuj przyjacielu! —Wół na to: Takich jak ja, zapewne nie wieluZnajdziesz, ale poczekaj i ukryj się w trawie,Jałowica mnie czeka, nie długo zabawię.A tymczasem masz kozła, co ci dopomoże. —Kozieł: żal mi cię nieboże!Ale ci grzbietu nie dam, twardy, niedogodzi;Oto wełnista niedaleko owca chodzi,Będzie ci miękko siedzieć. — Owca rzecze:Ja nie przeczę,Ale choć cię uniosę pomiędzy manowce,Psy dogonią i zjedzą zająca i owcę;Udaj się do cielęcia, które się tu pasie. —Jak ja ciebie mam wziąć na się,Kiedy starsi nie wzięli? ciele na to rzekłoI uciekło.Gdy więc wszystkie sposoby ratunku upadły,Wśród serdecznych przyjaciół psy zająca zjadły.