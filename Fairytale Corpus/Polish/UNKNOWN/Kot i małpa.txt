Story Title: Kot i małpa
Story ID (from ATU-website): 5207
ATU Classification Number: UNKNOWN

Żyła po społu u jednego pana Hultajów para dobrana,Kot wszędobylski i małpa niecnota.Te dwa łotry w całym domuNie dały spocząć nikomu:Co chwila to nowa psota,Nowa kradzież, figiel nowy.Kot zjadał sery, zamiast iść na łowy,A małpa kradła, co jej w ręce wpadło.Pewnego razu, o szarej godzinie,Grzało się złodziejskie stadłoPrzy kominie; a w kominiePiekła się dla sług i panówGarść kasztanów.Gdybyż je dostać! «Słuchaj no, kolego —Ozwie się małpa — przyszedł mi do głowyFigiel podwójny, figiel arcynowy:Nasz zysk, a przy tym strata dla bliźniego.Czujesz, jak pachną kasztany?Pokaż, co umiesz, kotku mój kochany,Dobądź je z ognia swoimi łapkami.Ach! gdybym miała z naturyTakie jak twoje pazury,Źle byłoby z kasztanami!»Kotek, skory do posługi,Wysunął łapkę, sparzył się raz, drugi,Dmuchnął w pazurki — i znów do komina;Zręcznie kasztany wybierać zaczyna,A co wyciągnie, to małpa wnet zjada.Wtem do kuchni dziewka wpada.Małpa w nogi. Na kocie skrupiło się zatem:Nic nie zjadł, sparzył łapę i oberwał batem. Tak nieraz małe książątko się sparzyWalcząc dla zysku mocarzy.