Story Title: Az ozsvát testvérek
Story ID (from ATU-website): 5814
ATU Classification Number: UNKNOWN

Ennek elõtte több száz esztendõvel két Ozsvát testvér lakott a Korlátkõ várában.Övék volt a vár s a várnak környékén, ameddig a szem ellát, még azon is messze túl minden föld Pozsony és Nyitra vármegyében. János, az idõsebbik, már rég házasember volt. Péter, a kisebbik, még fiatal legény.Együtt gazdálkodtak, nem osztozkodtak meg a rengeteg nagy uradalmakon, gondolták: ráérnek arra akkor is, ha Péter is megházasodik.Egyszer azonban kiüt a háború, bejött a török az országba, s amerre elhúzódtak, kõ kövön nem maradott. Véres kardot hordoztak végig az országban. Felzúgott a vészkiáltás: Talpra, magyar!Mondta Péter a bátyjának:- Bátyám! Te már eleget ontottad véredet a hazáért. Feleséged is van, maradj itthon. Elég, ha én elmegyek a törökre. Ha ottmaradok a csatatéren, legyen tiéd s maradékaidé az én részem, ha pedig visszatérek szerencsésen, majd megosztozkodunk testvériesen.Hát János bizony jó szívvel is maradott otthon. Elég része volt a háborúból. Péter pedig felült lovára, s indult embereivel a csatába.Telt-múlt az idõ, elmúlt több esztendõ, s Péter nem tért vissza. De az embereibõl többen hazakerültek, s hírül hozták Jánosnak, hogy az öccse elesett a csatában.Hát ha elesett, János nem tehetett egyebet, kezére vette az egész birtokot. Messze földön nem volt olyan gazdag ember, mint õ. Hanem egyszer egy zarándok jött Jánoshoz, s azt mondta:- Uram, nem igaz, hogy az öcséd meghalt. Csak megsebesült, s fogságba hurcolták a törökök, ott szenved a belgrádi várban, szomorú rabságban. Ha nagy váltságdíjat küldenél érte, hazaeresztenék.Hitte is, nem is János ezt a beszédet, de amint esztendõ telt esztendõ után, olyan erõsen megszokta a rengeteg nagy gazdagságot, hogy nem akarta elhinni a zarándok beszédjét.Nem is tudakozódott az öccse után, nemhogy váltságdíjat küldött volna érte. Pedig Péter csakugyan nem halt meg, igaza volt a zarándoknak, ott sínylõdött a belgrádi várban, szomorú rabságban.Hanem egyszer, úgy tíz esztendõ múlva, a magyarok visszavették Belgrád várát a töröktõl, Péter kiszabadult a nagy, nehéz rabságból, s ment haza egyenest Korlátkõ várába.Éppen este érkezett meg, hallotta messzirõl, hogy nagy hejehuja, dínomdánom van a várban.Belép Péter a nagy szobába, s hát éppen akkor koccintják össze az aranyserlegeket a vendégek. Egyszeriben elhallgatott a muzsika, vége szakadt a nagy vigasságnak. Minden szem az ismeretlen jövevényre tekintett - vajon ki lehet? mit akar?Senki sem ismerte meg Pétert, még a bátyja sem.No, ez nem is volt csoda, testérõl szakadott le rongy, az arca, szeme be volt esve a sok éhezéstõl, a sok sanyargatástól.- Jó estét, bátyám! Jó estét, urak! Ugye, nem ismertek?De bizony megismerték mindjárt a hangjáról. A vendégek nagy örvendezéssel ugráltak fel az asztal mellõl. Szaladtak Péterhez, s mit volt mit nem tenni Jánosnak - õ is nagy örömet mutatott: keblére ölelte az öccsét.- Édes öcsém, lelkem, öcsém! Azt hittem, hogy meghaltál! Csináltattak neki mindjárt langyos feredõket, felöltöztették fényes vitézi ruhába, s folyt tovább a dínomdánom, vége sem szakadt egy hétig. Hanem mikor a vendégek elszéledtek, Ozsvát János kedve egészen megváltozott. Szótalan, rosszkedvû lett, s mostohán válaszolt Péternek minden szavára. Ha Péter a birtokelosztást emlegette, csak az volt a válasza:- Ráérünk arra még!Mintha csak éles késsel a húsába vágtak volna, úgy fájt Ozsvát Jánosnak, ha arra gondolt, hogy meg kell osztozkodni Péterrel.Volt a várban egy öreg kulcsárné, aki dajkája volt Jánosnak, s azért olyan nagy volt a hatalma a várban, mintha éppen õ lett volna az úrasszony. Mikor Péter hazakerült, már nem élt a János felesége, s ez az öregasszony parancsolt a cselédeknek. Minden úgy történt, ahogy õ akarta. János is csak reá hallgatott.Azt mondja egyszer Jánosnak az öregasszony, mikor csak ketten voltak a nagy ebédlõszobában:- Hallod-e, uram, ha én a te helyedben volnék, bizony nem szomorkodnám, segítenék magamon.- Hát mit csináljak? - kérdezte János.- Mit csinálj? Pusztítsd el az öcsédet!- Nem, azt nem teszem - mondotta János -, sohasem lenne a lelkemnek nyugodalma.- Ó, te bolond, te, hiszen neked semmit sem kell tenned! Van nekem olyan porom, hogy abból csak egy csipetnyit tegyek a poharába, tudom, nem kell megosztozkodni vele ezen a világon.János egy kicsit mintha habozott volna, aztán hirtelen azt mondta az öregasszonynak:- Hát jól van, tégy úgy, amint jónak látod.Ebben a pillanatban kinyílt az ajtó, s belépett Péter. Hallott valamit a beszédjükbõl, de nem értette meg világosan, hanem amint az arcukra tekintett, mindjárt látta, hogy miben fõ a fejük. Szörnyû haragra gerjedt, s mondta a bátyjának:- Látom, hogy mit forraltok ellenem, most igazságot tehetnék a kardommal, de nem teszem! Megállj, te gonosz lelkû testvér! Megyek a királyhoz, az majd tesz igazságot.Ozsvát János nagyot kacagott.- Hát eredj a királyhoz, mit bánom! Vagyok én akkora úr, mint a király.Péter csakugyan elment a királyhoz, elõadta panaszát.A király meghallgatta kegyes szívvel, s egyszeriben kiküldette az embereit az Ozsvát testvérek birtokára, hogy osszák kétfelé igazságosan.Kimennek a király emberei, üzenetet küldenek Jánosnak is, hogy jöjjön, legyen ott az osztálynál.Éppen egy rengeteg erdõnek a közepén mérték ki a határt a király emberei, de János is odament fegyveres emberekkel, s mondta kevélyen:- Nem engedelmeskedem sem törvénynek, sem királynak, hacsak az ördög ide nem jõ, s az nem csinál határt!Abban a pillanatban rettentõ nagy fergeteg kerekedett. Zúgott-búgott az erdõ, ég-föld elsötétedett, s ím, egyszerre jön egy szörnyû nagy fekete ördög, magasabb volt a legmagasabb fánál, tüzet okádott a szájából; az ördög elõtt meg egy akkora eke, mint egy ház, s az ekét az öregasszony húzta.- Hí, elé, hí! - kiabált az ördög. S nagyokat rittyentett acélostorával.Az asszony szörnyû jajgatással húzta az ekét. Hasadt a föld az ekevas nyomán, olyan mély gödör maradt utána, hogy három templom is belefért volna egymásra rakva. S kétoldalt a földbõl, mit az ekevas kiszántott, két magas hegy kerekedett.Aztán egyszerre csak megvilágosodott az erdõ, lecsendesedett a fergeteg, s nagy álmélkodással látják az emberek a mélységes mély barázdát, s hogy Péter a király embereivel az egyik, János pedig az õ embereivel a másik hegyre került.Átkiáltottak a király emberei:- Az ördög megcsinálta a határt, János! Belenyugszol-e?!- Belenyugszom - szólt át János csendesen, megadással.Azzal megfordult, s ment haza Korlátkõ várába. Hát amint a vár kapujához ér, mit látnak szemei? Ott fekszik összetörve-zúzva a vén dajka. Körülötte állanak a várbeli népek, s rémüldözve fogadják Ozsvát Jánost.- Jaj, uram, nagyuram, mi történt! Itt volt az ördög, eke elé fogta az öregasszonyt, s ím, nézze, lássa, így került vissza!De ettõl a pillanattól kezdve Ozsvát János is megváltozott erõsen. A szíve ismét visszafordult az öccséhez, s nem irigyelte többé tõle igazi jussát.Kibékültek, s éltek azután egymással igaz testvéri szeretetben. 