Story Title: Rák és mász
Story ID (from ATU-website): 5669
ATU Classification Number: UNKNOWN

Egyszer volt, hol nem volt, hetedhét országon is túl, még az Óperenciás-tengeren is túl, volt egy papné, s annak egy szolgálója. Egyszer a papné elküldi a szolgálót:- Vidd el a tálakat, tányérokat, lábasokat, s mosd meg!Elmegy a szolgáló, mosogatja az edényeket, s hát egyszerre csak mászik ki a vízbõl egy rák, egyenesen a leány felé. Hej, istenem, nagyot sikoltott a szolgáló, mert - akár hiszitek, akár nem - õ még világéletében rákot nem látott.Éppen arra megy egy huszár, s kérdi a szolgálót:- Hát maga miért sikoltozik, húgomasszony?- Jaj, hogyne sikoltoznám, vitéz uram, nézzen csak ide, ugyan mi az isten csudája lehet ez?- E' bizony rák, húgomasszony.- Hát hogy volna ez rák - mondja a leány -, hiszen ez mász.- Bizony mondom, hogy rák.- Ez bizony, Krisztus úgy segéljen, mász.- Ejnye, ejnye, húgomasszony, már hogy mondhat olyant, mikor ez rák?- Hát maga, vitéz uram, miféle lélekkel mondhatja, hogy rák, mikor ez mász?- Hát maga, húgomasszony, miféle lélekkel mondhatja, hogy mász, mikor rák?- De már én sem vak, sem bolond nem vagyok - mondja a szolgáló -, jól látom én, hogy mász!- No, ha maga se nem bolond, se nem vak, én sem vagyok sem bolond, sem vak. Mondom, kutyateremtette, hogy rák!Hej, megharagszik a szolgáló. Nagy mérgesen felkapja, ami edény volt a víz partján, földhöz vagdalja, hogy ezer darabra törik valamennyi, s elkezd átkozódni:- Az Isten engem ilyen diribdarabba törjön, hogyha nem mász!De a huszár is leszökik a lováról, kirántja a kardját, levágja a lova nyakát, s azt mondja:- A hóhér úgy vágja el a nyakamat, mint én a lovamét, ha nem rák.Na, elmennek ketten kétfelé nagy haraggal. A huszár megy a lova nélkül, a szolgáló megy haza edény nélkül.Kérdi a papné:- Hát az edényeket hol hagytad?- Jaj, lelkem, tiszteletes asszony, ne haragudjék, de világéletemben nem volt akkora bosszúságom, mint ma. Amint mosogatok, valami isten csudája kimász a vízbõl. Arra jön egy huszár, azt mondja, hogy ez rák. Eleget mondtam neki, hogy mász az, nem rák: nem volt annyi istenes lelkem, hogy megértessem vele, s nagy mérgemben földhöz vagdaltam az edényeket.- Ó, hogy az istennyila csapjon a dolgodba, te félkegyelmû! - kiabált a papné.Éppen akkor gyújtott volt be a sütõkemencébe, fogja a drága rókaprémes bundáját, bedobja a kemencébe, s mondja:- A tûz így égessen meg engem, ha mind a ketten bolondok nem voltatok!Éppen abban a szempillantásban jõ haza a pap. Megüti az orrát a perzsbûz. Kérdi a feleségit:- Hát itt mi égett el, feleség?Mondja az asszony, hogy mi történt. Megmérgelõdik a pap is, kap egy fejszét, a küszöbre teszi a palástját, s úgy összevagdalja, hogy még foltnak való sem maradott belõle.- No, halljátok - mondja a pap -, éppen így vagdaljanak össze engemet, ha mind a hárman bolondok nem voltatok!Éppen akkor szalad be a kántor a borja után, mert hogy a borjú hazulról elbogáradzott a pap udvarába. Kérdi a papot:- Mi baj, tiszteletes úr? Valami nagy bosszúság érte, úgy szemlélem.- Hát hogyne, mikor így meg így - s elmondja a kántornak, hogy mi történt.- No, még ilyet sem hallottam világéletemben - mondja a kántor, s úgy felmérgelõdik, hogy a kerítésbõl kihúz egy karót, s agyoncsapja vele a borját.- Így csapjanak engem agyon - mondja a kántor -, ha mind a négyen bolondok nem voltatok.Bejõ a nagy lármára a kurátor is, s kérdi, hogy mi történt. Elmondják elejétõl végig, hogy s mint volt a dolog. De bezzeg a kurátornak sem kellett több, beszalad a pap házába, megfogja az eklézsia ládáját, s úgy földhöz vágja, hogy miszlikbe szakadott a láda, s ami drága asztalterítõ, kanna s mindenféle volt a ládában, széjjelomlott a ház földjén.- Na - mondja a kurátor -, az Isten engem így pusztítson el, ha mind az öten bolondok nem voltatok!Jõ az egyházfi is, hallja, hogy mi történt. Fölkapja nagy mérgesen az asztalterítõket, kannákat, ezer darabba töri, vágja, szaggatja, s azt mondja:- Az ördög engem éppen így szaggasson össze, ha mind a hatan bolondok nem voltatok!Ezalatt összecsõdült az egész falu népe. Kérdi ez is, kérdi az is, hogy mi történt; mondják egyszerre hárman is, hogy ez történt, az történt. Mit gondolnak, mit nem a népek, vereskakast dobnak a ház tetejére, porrá ég a pap háza, s azt mondják:- A tûz lángja éppen így égessen el minket, ha mind a heten bolondok nem voltatok!Ha a pap háza el nem égett volna, az én mesém is tovább tartott volna. 