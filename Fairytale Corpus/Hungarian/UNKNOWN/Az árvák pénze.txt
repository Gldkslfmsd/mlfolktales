Story Title: Az árvák pénze
Story ID (from ATU-website): 5869
ATU Classification Number: UNKNOWN

Hol volt, hol nem volt, hetedhét országon is túl, még az Óperenciás-tengeren is túl, volt egy szörnyû gazdag ember, aki azt sem tudta, mije van: káddal állott a pincében arany, ezüst. De hiába volt a nagy gazdagsága, õ is csak megöregedett s meghalt. No, ha meghalt, el is temették, Isten nyugtassa meg! Azám, de Isten nem nyugtatta meg, mert a gazdag ember minden éjjel, ahogy elütötte a tizenkettõt, kijött a kriptából, visszament a házába, ott mindent felforgatott, csak úgy döndültek az asztalok, székek, almáriomok; a házbeliek pedig meg sem mertek moccanni. A gazdag ember felesége le sem mert feküdni, nem volt nyugodalma sem éjjel, sem nappal, s folyton tûnõdött, évelõdött, fûnek-fának panaszkodott, mindent megpróbált, de az ura lelke pontosan hazajárt minden éjjel.Volt az özvegyasszonynak egy kocsisa, Jancsi, s ez azt mondja egyszer az asszonyának:- Ténsasszony, hallgasson rám, s bizony nem jár többet vissza a ténsúr lelke!- Mondjad, fiam, mondjad.- Adjon száz pengõ forintot, aztán csináltasson egy koporsót, azt vitesse a kriptába, a ténsúr koporsója mellé, s a többit bízza rám.Hiszen adott volna a ténsasszony nem százat, ezeret (volt mibõl!), koporsót is csináltatott; s azt szépen a ténsúré mellé fektették. Ahogy elesteledett, Jancsi a száz pengõ forintot elásta az istállóban, aztán bement a kriptába, elnyújtózkodott a koporsóban, a födelet magára húzta, mintha igazán meghalt volna.Egyszer csak üti a tizenkettõt, s hát a ténsúr félrelöki a koporsó fedelét, s kiszáll belõle. Jancsi is félrelöki a koporsó fedelét, s kiszáll õ is a koporsóból. Nagyot néz a ténsúr, s megszólítja Jancsit:- Hát te hogy kerültél ide?- Én bizony csak úgy, mint a ténsúr: meghaltam s eltemettek.- Hm, hm! Hát aztán minek keltél föl?- Én bizony annak, aminek a ténsúr: nincs nyugodalmam.- No, az igaz, hogy nekem sincs.Azzal elindult a ténsúr, utána Jancsi. De a ténsúr a kripta ajtajának a kulcslyukán kibújt, Jancsi meg belül maradt. Visszaszól a ténsúr:- Jere, Jancsi, jere!- Azám, mennék, de nem férek ki.- Nem is vagy te akkor igazi halott!- Bizony az vagyok, ténsuram, csakhogy még nem soványodtam le.- No, az lehet - mondta a ténsúr, s kinyitotta a kripta ajtaját.Kimegy Jancsi is az udvarra, s kérdi:- Hát a ténsúr hová megy?- A házba, fiam, a házba! Hát te?- Nekem az istállóba kéne mennem, mert ott rejtettem el pénzt, s attól nincs nyugovásom.- No, csak jer velem, elébb forgassuk fel egy kicsit a házat!Mentek mind a ketten a házba, s a ténsúr oda is a kulcslyukon ment be, de Jancsi kint maradt.- Hát jere, Jancsi!- Nem férek még be, ténsúr!- Bizony akkor nem is vagy igazi halott!- Már hogyne volnék, mikor eltemettek! Csak még nem soványodtam le.A ténsúr hümgetett, csóválta a fejét, de azért kinyitotta az ajtót.Bemennek a konyhára, nekiesnek az edényeknek, csapkodják a földhöz, szörnyû zakatolást vittek végbe, de - csudák csudája - ami edényt a ténsúr vágott a földhöz, egy sem törött el, szépen mind visszavándorolt a helyére; amit meg Jancsi vágott a földhöz, azt ugyan többet össze nem drótozták, mert miszlikbe tört.- Hej, Jancsi, Jancsi - mondta a ténsúr -, nem vagy te igazi halott!- Mondom, ténsúr, hogy az vagyok, csak még nem soványodtam le.- Jó, jó!A konyhából mentek a szobába, ott is mindent felforgattak; aztán lementek a pincébe. Ahogy leértek, a ténsúr csak rátette a kezét egy kádra, mely színig volt arannyal, arra az a kád elpenderült a helyérõl, s hát alatta egy gödörben rengeteg pénz volt!- Látod, Jancsi, látod - mondotta a ténsúr nagy bánatosan -, e miatt a pénz miatt nincs nyugovásom! Ez a pénz az árvák pénze volt, s amíg azoknak a kezére vissza nem kerül, minden éjjel fel kell járnom a síromból. Hej, csak egy élõ ember megtudná s visszaadná a pénzt az árváknak, hogy lenne nyugodalmam!"Jól van - gondolta magában Jancsi -, most már tudom, mit csináljak!"A ténsúr nagy sóhajtozva visszapenderítette a kádat a helyére, s mondta Jancsinak:- No, Jancsi, gyerünk most az istállóba, hadd lám, sok pénzt ástál-e el?Elmennek az istállóba, s Jancsi kiásta a száz pengõ forintot. Mondta a ténsúr:- Hej, Jancsi, Jancsi, nem vagy te halott!- Már hogyne volnék, ténsúr!- Bizony nem vagy te halott, mert ha az volnál, csak intened kellene s magától feljõne a pénz.Azalatt Jancsi visszatette a pénzt, szépen elföldelte, a ténsúr meg elindult:- Jere, Jancsi, jere, mert mindjárt lejár az óránk.- Mindjárt, ténsúr, mindjárt, csak jól elföldelem a pénzt.- Hiszen már eléggé elföldelted!De beszélhetett a ténsúr, Jancsi tovább piszmogott. Várta, hogy leteljék az óra.- No, én nem várlak - mondta a ténsúr -, megyek.- Csak menjen, ténsúr, menjen, mindjárt utánaszaladok.S tovább piszmogott.Még egyszer visszaszólt a ténsúr:- Jössz-e, Jancsi? Üt az óránk!- Megyek, ténsúr, megyek!Amikor ezt mondta, egyet ütött az óra. A ténsúr besurrant a kulcslyukon a kriptába, Jancsi meg az istállóban maradt.Hiszen egyebet sem akart. Egyszeriben szaladt a ténsasszonyhoz, s elmondta, hogy mit látott, hallott. Bezzeg mindjárt mentek a pincébe, a kád alól kivették az árvák pénzét, visszaküldték, s a ténsúr csak egyszer jött fel még a kriptából, de nem a házba, hanem az istállóba.- Hej, Jancsi, Jancsi - mondotta neki -, ugye, mondtam, hogy nem vagy te igazi halott! De jó, hogy nem voltál az, legalább nyughatok az ítélet napjáig.Azzal eltûnt a ténsúr, s többet csakugyan nem járt haza a lelke. 