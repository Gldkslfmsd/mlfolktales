Story Title: A csillagszemû juhász
Story ID (from ATU-website): 5749
ATU Classification Number: UNKNOWN

Hol volt, hol nem volt, hetedhét országon túl, az Óperenciás-tengeren innét, volt egyszer egy király. Szörnyû hatalmas volt ez a király, féltek a népek tõle, ha messzirõl látták, reszkettek tõle, mint a nyárfalevél. Ha ez a király egyet tüsszentett, kengyelfutók s lovas legények vitték hírét az egész országban, s aki nem mondta: "Adj' isten egészségére!", halál fia volt. Nem is akadt az egész országban, csak egy ember, ki nem mondta, hogy adj' isten egészségére. Ez a csillagszemû juhász volt.Nosza, megfogták a király emberei a csillagszemû juhászt, vitték a király színe elé, s jelentették:- Ihol, felséges királyom, ez a csillagszemû juhász nem akarja mondani, hogy adj' isten egészségére.Hej, szörnyû haragra lobbant a király!- Mit, te nem mondod, hogy adj' isten egészségemre?!- Dehogy nem mondom, felséges királyom, bizony mondom, hogy: adj' isten egészségemre.- Nem az egészségemre, hanem az egészségére.- Hiszen mondtam, felséges királyom, egészségemre.Megrántja az udvarmester a juhász subáját, súgja neki:- Te szamár, mondjad, hogy adj' isten egészségére.- De már azt nem mondom - mondotta a juhász -, amíg a király õfelsége a lányát nekem nem adja.Ott volt a királykisasszony a szobában, megtetszett neki a csillagszemû juhász, jószívvel a felesége is lett volna, de nem mert szólni. Hanem a királynak sem kellett egyéb, csak ezt hallja, mindjárt bekiáltotta a katonáit:- Vigyétek ezt a legényt, s vessétek a fehér medve tömlöcébe!Leviszik a legényt a tömlöcbe, hát ott fel s alá jár a fehér medve nagy morogva, három napja nem evett, egy falást sem adtak neki, hogy jól kiéhezzék, hadd szaggassa széjjel a juhászt. Ahogy a juhász belépett, felállott a két hátsó lábára, nagyot bõdült.- No most, csillagszemû juhász, vége az életednek!De halljatok csudát, mikor a medve meglátta a juhász csillagszemét, egyszeriben megjuhászodott, lefeküdt a földre, meg sem mozdult. A csillagszemû juhász pedig egész éjjel dúdolt, fütyölt, s mikor reggel eljött az udvarmester, szeme-szája tátva maradt, azt hitte, hogy csontját sem találja a juhásznak, s hát, ím, ott állott elõtte elevenen, kutyabaja sem volt. Fölvezetik a juhászt a királyhoz, s jelentik:- Felséges királyom, él a juhász.- Jól van, jól - mondja a király -, de azért megijedtél, úgy-e? Hát most mondod-e, hogy adj' isten egészségére?Felelte a juhász:- Nem, amíg a leányát nekem nem adja, ha tíz halálba megyek is.- No, hát vessétek tíz halálba! - rikkantott a király.Vitték a legényt a tömlöcbe, amelyikbe tíz óriás sündisznó volt elzárva. De bezzeg ezek nem szelídültek meg a szemétõl, mert egyszerre tíz sündisznónak nem nézhetett a szemébe. No, hanem volt a csillagszemû juhásznak egy szépen szóló furulyája, azt a subája alól eléhúzta, elkezdett furulyázni, kezdette andalgósan, folytatta szaporázva, S hát, uramteremtõm, táncra kerekednek a sündisznók, járták elébb lassan, azután sebesebben, addig járták, míg el nem dûltek, s azután lefeküdtek s aludtak, mint a bunda.Megy le reggel az udvarmester, összecsapja a kezét:- Hát te élsz? - kérdi a csillagszemû juhásztól.- Nem is halok meg - mondja a juhász -, míg a király leánya a feleségem nem lesz.Fölvezetik a király színe elé.- No, te legény - mondja a király -, most már tíz halál torkában voltál, még most sem mondod, hogy adj' isten egészségére?- Nem én, felséges királyom, ha még száz halálba visznek is, míg a leányát nekem nem adja.- Hát akkor vigyétek száz halálba! - ordított a király nagy haraggal, s vitték a csillagszemû juhászt le abba a tömlöcbe, amelynek a közepén volt egy kút, annak a belseje ki volt rakva száz kaszával, a fenekén pedig égett egy mécses. Akit abba beledobtak, az onnét élve ki nem került soha."Hej, szegény fejem - gondolta magában a juhász -, ennek már fele sem tréfa!"Szól a katonáknak, hogy menjenek egy kicsit ki a tömlöcbõl addig, míg gondolkozik, hogy mondja-e, adj' isten egészségére.Kimennek a katonák, s a juhász nagy hirtelen a fokosát beleszúrja a kút köblébe, a fokosra ráakasztja a tarisznyáját, aztán rá a subáját, a suba nyakára az árvalányhajas kalapját, s azzal szépen meghúzódik a tömlöc sarkában. Bejönnek a katonák s kérdik:- No, meggondoltad-e?- Meggondoltam - mondja a juhász -, de mégsem mondom, hogy adj' isten egészségére.- No bizony, ha nem mondod, belé is taszítunk a kútba.A katonák azt hitték, hogy a juhász már ott áll a kút mellett, a subáját, a fokosát, a mindenét beletaszították a kútba, s mikor látták, hogy a kút fenekén a mécses kialudt, szentül azt hitték, hogy meghalt a juhász.Jön le reggel az udvarmester, hadd lássa õ is, igazán elpusztult-e a csillagszemû juhász. Hát halljatok ide, ott ült a kút mellett, furulyázott. Felviszik a király elé, s mondja neki a király:- No, te legény, mostan száz halálban voltál, mondod-e, hogy adj' isten egészségére?- Nem én, felséges királyom, míg a leányát nekem nem adja.- Abból nem lesz semmi - mondta a király, pedig nem tudom, mit adott volna azért, ha a juhász azt mondja egyszer, hogy adj' isten egészségére! "Hiszen - gondolta a király -, majd kevesebbel is megelégszel te."Befogatott a bársonyos hintajába, maga mellé ültette a csillagszemû juhászt, s úgy hajtatott az ezüsterdõbe. Mondta neki:- Látod-e ezt az ezüsterdõt, te juhász? Neked adom, ha azt mondod, hogy adj' isten egészségére.Tetszett a juhásznak az erdõ, de most is azt mondta:- Addig nem, felséges királyom, míg a leányát nekem nem adja.Aztán az erdõbõl kihajtatott a király, s messzirõl ragyogott feléjük az aranyvár.- Látod-e azt az aranyvárat, juhász? Neked adom, ha azt mondod, adj' isten egészségére.- Nem mondom, felséges királyom, míg nekem nem adja a leányát.Mentek tovább, s értek a gyémánttóhoz.- No, te juhász, - mondta a király -, neked adom az ezüsterdõt, az arany várat s a gyémánttavat, csak egyszer mondjad, adj' isten egészségére.- Nem mondom én, felséges királyom, míg a leányát nekem nem adja.- Hát jól van, te betyár, neked adom a leányomat, de aztán mondjad is, hogy adj' isten egészségére!Na, hazamennek, s a király mindjárt kihirdetteti az egész országban, hogy férjhez adja a leányát a csillagszemû juhászhoz, jöjjön, aki jöhet a vendégségbe, lesz étel-ital elegendõ, különösen, ha hoznak magukkal.Hiszen lett lakodalom, hét országra szóló. Ott ült a csillagszemû juhász a király mellett, ettek-ittak, vígan voltak. Egyszer aztán hozzák a jó tormás húst, nagyot prüsszent erre a király, s hadarja egymás után a csillagszemû juhász:- Adj' isten egészségére, adj' isten egészségére, adj' isten egészségére! - Mondta valami százszor.- Jaj, jaj, ne mondd tovább, inkább neked adom az egész országomat.Ott egyszeriben meg is koronázták a juhászt, õ lett a király, de bezzeg jó sorsa lett ezután a népnek. Szerették is ezt a királyt. Ha prüsszentett, egy szívvel, lélekkel kiáltotta mindenki: "Adj' isten egészségére!"Aki nem hiszi, járjon a végire, s ezt a mesét adj' isten egészségére! 