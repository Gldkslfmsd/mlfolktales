Story Title: A halász és a felesége
Story ID (from ATU-website): 8393
ATU Classification Number: 555

Volt egyszer egy halász s annak felesége. Egy kicsi putriban laktak, a tenger partján, s bizony nagy szegénységben éltek, mert mikor került horogra hal, mikor nem.Hát egyszer mi történt? Az történt, hogy egy szörnyű nagy cápa akadt a halász horgára. Húzza, húzza a halász, de a hal megszólal:– Hagyd meg az életemet, nem vagyok én hal, hanem elátkozott királyfi. Ugyan mit érnél velem, ha kifognál? Úgy sem ehetnéd meg a húsomat.– Igazad van, mondotta a halász, eredj Isten hírével, ha csakugyan nem vagy igazi hal.Eleresztette a halat s hazament üres tarisznyával.– Hallá-e, hát megint nem fogott halat? – kérdezte az asszony. – Mi lesz velünk?– Dehogy nem fogtam, mondotta a halász, fogtam egy szörnyű nagy cápát, de nem volt igazi hal. Azt mondta, hogy elátkozott királyfi, s addig kért, hogy eleresztettem.– No azt elég rosszúl cselekedte. Addig legalább ne eresztette volna el, míg valami kivánságát nem teljesíti.– Ugyan bizony mit kivántam volna tőle?– Hát azt, hogy e helyett a nyomorúságos putri helyett építsen nekünk egy tisztességes házat. Menjen csak kend vissza, s ha még egyszer a horgára akad, el ne eressze, míg a házat meg nem igéri.A halász csak csóválta a fejét, gondolta, hogy az ugyan hiábavaló kivánság, de visszament a tenger partjára, s elkezdett kiabálni:Itt vagy-e, itt vagy-e,Elátkozott királyfi?Hallod-e, hallod-e,A tengerből szállj ki.Abban a pillanatban nagyot csobbant, loccsant a tenger, kibukkant a hal s kérdezte a halászt:Mit akarsz, vén halász?Felelt a halász:A putrinál jobb a ház.Feleségem kivánsága:Putri helyett legyen háza.Mondotta a hal:Eredj haza, vén halász,Meg lesz reggelre a ház.Hát csakugyan reggelre megvolt a szép kis kőház, ebben ébredtek fel. – No lássa-e kend, mondotta az asszony, csak kivánni kell valamit s teljesül. Most menjen vissza, s mondja neki, hogy szép kis kőház, szép, szép, de szűk nekünk, építsen helyette palotát.– Ó, asszony, asszony, mit gondolsz. Elég nagy nekünk ez a ház. Mit csinálnál a palotában?– Arra ne legyen gondja kendnek, csak menjen s kérjen palotát!– Megharagszik a hal, asszony, ne bolondozz!– Haragszik, nem haragszik, csak mondja kend, amit én mondok. Holnap reggelre palota legyen itt, de olyan, hogy a királynak se különb.Mit volt mit tenni, elment a halász, szólította a halat: Itt vagy-e, itt vagy-e,Elátkozott királyfi?Hallod-e, hallod-e,A tengerből szállj ki.Jött a hal azonnal s kérdezte:Mit akarsz, te vén halász?Felelt a halász:Kicsi nekünk az a ház.Feleségem azt kivánja:Legyen neki palotája.Mondotta a hal:Hát csak eredj haza szépen,Reggel a palota készen.Haza megy a halász, lefekszenek, s ím’ reggel egy akkora palotában ébredtek fel, hogy volt annak hetvenhét szobája, a szobákban arany lócák, asztalok, ágyak, földig érő tükrök. Még az ablak is színarany volt, az a garádicsa is. Mindenfelé inasok, szolgálók sürögtek, forogtak; a palotától nem messze volt egy rengeteg nagy istálló, abban aranyszőrü paripák: éppen mikor beléptek oda, a halász meg a halászné, akkor vakarták a lovászok arany vakaróval, kefélték arany kefével.– No, mondta az asszony, ugy-e jó volt, hogy palotát kívántam.– Jó, jó, mondta a halász, ennél már egyebet nem is kivánhatsz. – Hát arról még gondolkozom, mondta az asszony.Másnap reggel azt mondja az asszony:– Hiszen szép ez a palota, szép, de akkor lenne csak igazán szép, ha király volnék. Menjen kend a halhoz s mondja meg neki, hogy király akarok lenni.– Asszony, asszony, mit beszélsz? Meg sem merem azt mondani!– Mért ne merné? Csak menjen kend, mondja meg bátran, hogy király akarok lenni.Elment a halász nagy búsan, mert sehogy sem tetszett neki az asszony dolga. Most már bizonyosan megharagszik az elátkozott királyfi, hogyne haragudnék meg! Az ám, a tenger színe sem volt tiszta, mint máskor, szűrke volt, piszkos volt, mintha az is haragudnék s zúgott, morgott erősen. Hanem a feleségétől még jobban félt, mint a tengertől, jobban, mint az elátkozott királyfitól s szólította, mint máskor:Itt vagy-e, itt vagy-e,Elátkozott királyfi?Hallod-e, hallod-e,A tengerből szállj ki!Nagyot loccsant, nagyot csobbant a tenger víze, a hal kibukkant, s kérdezte a halászt:Mi baj, mi baj vén halász?Tán nem elég nagy a ház?Felelt a halász:Jaj dehogy nem, baj sincs semmi, semmi,Csak az asszony király akar lenni!Mondta a hal:Ha csak ez a kivánsága,Meg lesz ám a királysága!Hát, Uram Jézus, mire hazaért a halász, a palota megnagyobbodott, meg az udvar is, a palota előtt strázsák állottak, az udvaron generálisok sétáltak fel s alá, zengett a katonabanda muzsikája, maséroztak a katonák, jobbra, balra kanyarodtak, a halászné meg fent űlt a palota legnagyobb termében, színarany trónszéken, előtte állottak a strázsák, jöttek, mentek, szaladgáltak, hajladoztak előtte az udvari népek.– Ó Jézusom, csapta össze kezét a halász, hát csakugyan király lett belőled?– Király bizony, mondotta az asszony. Talán bizony nem lát kend. Ihol fejemen a korona.– Na ez igazán szép dolog. Ezzel megelégedhetel halálod órájáig.– Bezzeg, hogy kend megelégednék, de én nem. Mindjárt takarodjék vissza a halhoz, s mondja neki, hogy pápa akarok lenni.– Ó asszony, asszony, mit beszélsz. Pápa csak egy van az egész világon, az nem lehetsz.– Egy szót se többet, rikkantott az asszony, takarodjék kend, mert mindjárt fejét vétetem!De még a hideg is kirázta a szegény halászt erre a szörnyű nagy kivánságra. De hiába, mégis csak ment a tenger partjára, szólt a halnak:Itt vagy-e, itt vagy-e,Elátkozott királyfi?Hallod-e, hallod-e,A tengerből szállj ki.Haj, de a tenger zavaros volt, olyan zavaros, s úgy zúgott, mormogott, hogy a szegény halász szemét, fülét befogta ijedtében. Aztán egyszerre csak felvetette magát a hal, látszott rajta, hogy már ő is haragszik. Rákiáltott a halászra:No, mit akarsz, jer elébb,A királyság sem elég?Felelt a halász:Jaj, nem elég, nem elég,Most pápaság kellenék!Csak pápaság? – szólt a cápa,Isten neki, legyen pápa!Szalad haza a halász nagy örömmel, s hát a királyi palota mellett egy akkora templom van, hogy a tornyai – volt vagy ezer! – majd az eget verték, bemegy oda s hát ott űl az asszony a trónján, osztja az áldást nagy kegyesen a népeknek, s aki csak odafér, csókolja a lábát. Az ám, odavergődik a halász is, térdre esik, s a felesége lábát csókolja s mondja e közben: – No feleség, most már pápa is lettél, ennél több nem lehetsz, de ezzel csakugyan meg is elégedhetel.– Majd meglátjuk, mondotta az asszony.Egész éjjel nem aludt, folyton hánykolódott, s mind azon gondolkozott, hogy mi lehetne még belőle.– Hopp, megvan! – kiáltott fel az asszony. Isten lesz belőlem.Felköltötte az urát s mondta neki, hogy szaladjon izibe a halhoz, adja elé a kivánságát: Isten akar lenni, nem elég neki a pápaság.– Asszony, asszony, te megháborodtál az elmédben, mit gondoltál?– Azt, amit, menjen kend szaporán.Haj, édes jó Istenem, kétszer is kirázta a hideg a szegény halászt, míg a tengerhez ért.Hát még mikor meglátta a tengert! Mert volt ahogy volt eddig, de most a tenger úgy zúgott, bőgött, kavargott, hánykolódott, mintha az egész világot elakarta volna nyelni. A szegény halász csak állott egy helyben, de ki sem merte nyítani a száját. De jött a hal, nem várta a kérdést, ő maga kérdezte szörnyű haragosan:A pápaság sem elég?Ugyan még mi kellenék?Felelt a halász reszketve, fogvacogva:Ó jaj, mit tudjak tenni,Most Isten akar lenni!Hej, szörnyü haragra gerjedt az elátkozott királyfi, szikrát hányt a szeme s akkorát ordított, hogy a szegény halász hanyatt esett ijedtében.Mit akar a vén liba?Mars vissza a putriba!Abban a pillanatban a tenger elborított mindent, de mindent, s másnap reggel, mikor ismét vissza szállott a medrébe, nem volt egyéb a tenger partján, csak a kis putri, ott űlt előtte a halász, meg a halászné nagy búsan, éppen mint régen.Még ma is élnek, ha meg nem haltak.