Story Title: Kruk udający orła
Story ID (from ATU-website): 5214
ATU Classification Number: UNKNOWN

Widząc, jak orzeł porywał barany,Kruk, choć mniej silny, ale rabuś znany,Chciał królewskiego ptaka naśladować.Nuż krążyć dokoła stada,Nuż podglądać i myszkować.A był tam baran nie lada,Z rodu tych, co szły niegdyś bogom na daniny:Wielki jak ciołak półroczny,Tłusty jak połeć słoniny.Więc kruk żarłoczny,Chciwe zwróciwszy nań oko:«Nie wiem - rzecze - skąd wziąłeś tak wspaniałą tuszę,Lecz to wiem, że dziś jeszcze schrustać ciebie muszę».I na wzór orła wzbiwszy się wysoko,Jak kamień z góry spada na barana.Ale baran to nie ser; łapami obiemaSzarpie, dźwiga - ani rusz! A wełna splątanaJakoby broda PolifemaTak mu uwikłała szpony,Że uwiązł w runie, jako ryba w sieci.Przybiegł pasterz, wziął kruka. Srodze zawstydzony,Poszedł rabuś do klatki na zabawkę dzieci.I między ludźmi nie inaczej bywa,Skoro łotrzyk chce łotra oceniać się miarą -Bąk pajęczynę przerywa,A mucha pada ofiarą.