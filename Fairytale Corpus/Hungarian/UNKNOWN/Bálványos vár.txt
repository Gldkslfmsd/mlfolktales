Story Title: Bálványos vár
Story ID (from ATU-website): 5585
ATU Classification Number: UNKNOWN

Akár hiszitek, akár nem: tündérek építették Bálványos várát. De az olyan régen volt, hogy akkor a kövek még meg sem voltak keményedve. A tündérek sem olyan kicsikék voltak ám, mint most a fenérnépek: ha sietõs volt az útjok, egyben átalléptek egész megyéket, s ha jókedvük kerekedett, fölszedték kötényükbe a szántó-vetõ embereket, s úgy játszadoztak velük.No, jó magasra is építették a várat: Bálványos-hegy tetõs-tetejébe. Egy tündér a hegy tetején állott, tizenkettõ lent a Bálványos-patakban, s úgy adogatták fel neki a követ. Reggel kezdették, s este, mikor felsütött a hold, felragyogtak a csillagok, kész volt a vár.Hát éppen amikor készen voltak, vágtat föl a patakon egy vitéz, utána a katonái.Kérdik a tündérek:- Hová szaladsz, fiam? Talán bizony kerget valaki?Mondja a vitéz nagy búsan:- Senki sem kerget, de még sincs maradásunk. Nem nézhetik vérünkbõl való véreink, hogy a nap, hold s a csillagok a mi isteneink. Erõvel azt akarják, hogy mi is megkeresztelkedjünk.- Hát te ki vagy, fiam? - kérdé a tündérek királynéja.Felel a vitéz:- Apor az én nevem. Elsõ voltam eddig az én népeim közt, most utolsó vagyok. Volt fényes palotám, aranyam, ezüstöm, mostan semmim sincsen.- Ne búsulj! - mondá a tündérek királynéja. - Látod-e ezt a várat a hegy tetején? Ezt ma építettük játékból. Ez jó lesz neked s az embereidnek. Itt imádhatjátok a napot, holdat s a fényes csillagokat. Valameddig megmaradtok a pogány hiten, ember ezt a várat be nem veszi, le nem rombolja. Áll ez a vár, míg a világ s még két nap.Apor vitéz meg sem köszönhette a tündérkirályné ajándékát, csak hallotta, hogy nagy surrogással-burrogással elszállottak a tündérek, s eltûntek a sûrû rengetegben.Még az este fölment a várba Apor vitéz az embereivel. No, itt csakugyan nem félhettek senki ember fiától. Ide nem jõ látatlanul ellenség.Hiszen jöhettek látva is, látatlanul is; csak a Bálványos patakáig jöhettek, onnét szépen vissza is fordulhattak. Ha nekiindultak a hegynek, elhagyta az erejük csudálatos módon, közelébe sem juthattak Bálványos várának: megvarázsolták a tündérek.Telt-múlt az idõ, már Apor vitéz is meghalt régen, de a Bálványos vár állott erõsen. Megvédték a tündérek ég haragjától, gonosz emberek szándékától, mert Apornak a fiai is tartották a pogány hitet.Három fia maradt Apornak: egyik szebb, dalibb, vitézebb a másnál. Ez a három fiú egész nap az erdõben vadászott, s amíg apjuk élt, nem is láttak falut. De egyszer a legkisebb vadászás közben félrecsatangolt, s míg az idõsebbek vadat ûztek, õ betévedt Torjára.Itt lakott az apja, míg a népek keresztény hitre nem tértek. Megtetszett a fiúnak a szép falu, s ment utcáról utcára. Hát amint megy, meglát egy háznak az ablakában egy szépséges szép leányt. De olyan szép volt, hogy a napra lehetett nézni, de rá nem. Nagyot nyilallik a fiú szíve, s gondolja magában: egy életem, egy halálom, bemegyek hozzája.Bemegy a házba, köszönti a leányt.- Ki vagy te, mi vagy te? - kérdezi a leány.- Ne ijedj meg tõlem - mondá a fiú -, Apor fia vagyok.- No, akkor fuss innét, ha életed kedves! Az én anyám Miké Andrásné, s nem tûr pogányt a házában. Ahol, jön is már az édesanyám.- Hát te mit keressz itt, te pogány fattyú?! - kiáltott Mikéné. - Megismerlek az arcodról: Apor sarjadék vagy.Mondá a fiú:- Adja nekem a leányát, Mikéné asszony, meg is megbecsülöm, tenyeremen hordom.- De biz' az én leányomat ne hordja tenyerén egy Krisztus-tagadó, hallod-e! Térj a keresztény hitre, s akkor viheted a leányomat.- Csak azt ne kívánja, édes nénémasszony, kívánjon akármit! - esengett a fiú.- Nem kívánok én semmi egyebet.- Megölöm az ikafalvi emberölõ sárkányt.- Tõlem megölheted. Légy keresztény!- Megölöm az ojtozi óriást.- Tõlem megölheted. Légy keresztény, addig az én leányomat meg nem kapod!"Jól van - gondolta a fiú -, ha nem adod szépen, majd viszem erõvel."Elment haza, s otthon elmondta a bátyjainak, hogy mi történt vele. Egyszeriben elhatározták, hogy vasárnap, mikor jön ki a templomból a leány, elrabolják.Úgy is tettek. Lóra kaptak, s meg sem állottak a torjai templomig. Ott meghúzódtak a templom ajtaja megett, s mikor jött ki a szép Mike Ilona, a legkisebb Apor fiú felkapta a nyeregbe, s - uzsgyi neki, vesd el magad! - elvágtatott vele. A két bátyja utána, s verték vissza a népet, hogy közre ne vehessék az öccsüket.No, hanem Mikéné sem volt olyan tedd el s elé se vedd asszony. Lóra ült maga is, lóra az emberei is, s neki a Bálványos várnak!Felkiáltott a várba:- Add vissza a leányomat, te Krisztus-tagadó!Lekiáltott az Apor fiú:- Vegye vissza, ha tudja!- Elseprem a váradat, te Krisztus-tagadó!- Próbálja meg! - kiáltott le Apor.- No, várj csak! - fenyegetõdzött az asszony, s akkora sereget gyûjtött a vár ellen, hogy a föld is rengett alatta.De hiába: közelébe sem fértek a várnak.Aközben szép Miké Ilona sírdogált éjjel-nappal, könnye el nem apadt.Fájt ez az Apor fiúnak, mert szerette erõsen Mike Ilonát.- Ugye, nem szeretsz? - kérdezte a leánytól.- Szeretlek, szeretlek, csak térj a keresztény hitre!Mondta a fiú:- Megtenném azt is teéretted, de megesküdtem apámnak, hogy a pogány hiten maradok. De hallod-e, Ilona, ha gyermekünk lesz, azt megkereszteltetem!Hej, megörült ennek Ilona. Egyszeriben küldötte az inasát az édesanyjához, ne epessze magát többé, ha gyermekük lesz, azt keresztvízre tartják.Ezen aztán megnyugodott Mikéné is. De bezzeg megharagudtak a tündérek! Egyszerre csak megindult a föld, s ledõlt a vár tornya; megint mozdult egyet, s bedõlt a vár kapuja. Nagy, erõs fergeteg kerekedett, zúgott az ég, rengett a föld.Szaladott, ki merre látott. Csak Ilona nem szaladt, s az ura. Megfogta a kezét az urának, s mondta neki:- Ne félj, térdepelj le, imádkozz utánam!- Ó, édes Jézusom, ne hagyj el! - imádkozott Ilonka.Mondta Apor is:- Ó, édes Jézusom, ne hagyj el!S hát lássatok csudát, nem zúgott az ég, nem rengett a föld. Összedûlt a vár, csak egy fala maradt meg, de Ilona s az ura kikerülték a tündérek haragját. Visszamentek mind Torjára, s még aznap megkeresztelkedtek... 