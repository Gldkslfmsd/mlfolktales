Story Title: Człowiek, zwierciadła i potok
Story ID (from ATU-website): 5197
ATU Classification Number: UNKNOWN

Człek szpetny, lecz jak narcyz w sobie zakochany,Winił zwierciadła, że wskazują krzywo;I żyjąc w ciągłym obłędzie,Twierdził, że nawet ulubieniec DianyMiał postać mniej urodziwą.By go wyleczyć, los usłużny wszędzieStawiał przed jego oczy, próżnością zamglone,Niemych doradców kobiecego wdzięku.W którąkolwiek spojrzał stronę,W każdym miejscu, w każdym ręku,Na ścianach, stołach, stolikach,W szczotkach, wachlarzach, grzebykach,Nawet na dnie tabakierek —Pełno luster i lusterek.Więc srodze dotknięty w pyszeI niemiłego pragnąc ujść widoku,Ukrył się w leśne zacisze.Lecz raz, stanąwszy nad brzegiem potoku,Znów twarz swą zoczył w przezroczystej fali,Jeszcze bardziej niż w lustrach szpetną i obrzydłą.Dąsa się zatem i żali,Że go czcze zwodzi mamidło,Ucieka... lecz powraca; bo potok uroczyWięzi mu serce i oczy.Co to znaczy? — spytacie.W dwóch słowach wymienię:Zwierciadłami są ludzie; nie chcemy dać wiaryWidząc w nich własne przywary,Dopóki nie przekona nas potok-sumienie.