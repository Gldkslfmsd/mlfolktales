Story Title: Kökény matyi
Story ID (from ATU-website): 5841
ATU Classification Number: UNKNOWN

Volt egyszer egy szegény özvegyasszony, s annak két fia meg egy leánya. Egyszer a kisebbik legény fölkészül szántóba, s azt mondja a húgának:- Aztán délben gyere ki a földre, s hozz nekem ebédet!- Vinnék - mondotta a leány -, csak nem tudom, merre van az a föld, ahol szántasz.- Hát ha nem tudod, akkor én az udvarunk mellett az ekevasat beleakasztom a földbe, s barázdát húzatok egészen addig a földig, ahol szántok; azon a barázdán elhozhatod az ebédet.A legény úgy is tett, ahogy mondta: a házuktól a szántóföldig barázdát húzatott, de egy kevés idõ múlva odament az ördög a ház mellé, az is húzatott egy barázdát, de nem arra, amerre a legény, hanem az õ háza felé.Elkövetkezik a dél, a leány indul az ebéddel, s hát amint kimegy az udvarból, két barázda van elõtte. Nem tudta, hogy melyik az igazi, találomra beleállott az egyikbe. Történetesen éppen az ördög barázdájába állott bele, s annak a nyomán az ördög házához ért.Az ördög már várta a leányt, ott állott a háza elõtt, de bezzeg megijedett a szegény leány, mikor látta, hogy hová került! Kérdi az ördögöt:- Ugyan bizony nem látta-e a bátyámat?- De bizony láttam, hanem az ebéddel úgyis elkéstél, messze van az a föld ide, ahol a bátyád szánt, gyere csak be az én házamba, maradj nálam.Akart, nem akart bemenni a leány, megfogta az ördög, bevitte a házába, s többet el sem eresztette.Estefelé hazamegy a legény a szántóból, zsörtölõdik, zsémbelõdik, hogy mi dolog ez, nem visznek neki ebédet, étlen-szomjan szánt reggeltõl estélig. Hej, megijedt a szegény asszony, s mondja a fiának:- Hiszen a húgod elment még déli harangszó elõtt!Nem tudták elgondolni, hová, merre tûnhetett el. Kimennek a házból, kérdik ezt is, azt is, senki sem látta. Egyszerre csak megpillantja a legény a másik barázdát. Mindjárt gondolta, hogy ez az ördög munkája lehet, mert éppen háromszor olyan széles volt a barázda, mint az övé. Elindult a barázdában, s meg sem állott az ördög házáig. Mikor odaért, az ördög éppen a ház elõtt állott.- Hé, ördög - kérdi a legény -, itt-e a húgom?!- Itt bizony - mondja az ördög -, éppen most fõzi a vacsorát, gyere be, egyél te is.Bemegy a legény, s hát csakugyan ott a húga, éppen akkor kavargatta két nagy kondérban egy-egy ökörnek a húsát.- No, sógor - mondotta az ördög -, az egyik kondérban is egy ökörnek van a húsa, a másikban is. Meg aztán itt van két hordó bor. Az egyik kondér húst edd meg te, a másikat megeszem én; az egyik hordó bort megiszom én, a másikat idd meg te! Akkor aztán megküzdünk, s ha földhöz vágsz, viheted a húgodat.Nekilát a szegény legény az evésnek, az ivásnak, turkált a hús között, evett, amit ehetett, bort is ivott, amit ihatott, de még jóformán hozzá sem kezdett az evéshez, iváshoz, az ördög már megette az egyik ökröt, kiitta a hordó bort, akkor nagy hirtelen megragadta a legényt, s úgy földhöz vágta, hogy a pokol fenekéig meg nem állott.A szegény özvegyasszony csak várta-várta a fiát, de elmúlt az este, elmúlt az éjszaka, s nem jött vissza. Reggel aztán útnak indult a nagyobbik fia is, végig a barázda mellett ment, meg sem állott az ördög házáig. De éppen úgy járt, mint az öccse, õt is ledobta az ördög a pokol fenekére. Szegény özvegyasszony kifogyott mind a három gyermekébõl. Éjjel-nappal siratta õket, de hiába siratta, a sírására nem kerültek vissza. Mind azon sopánkodott, mind azon kesergett, bárcsak egy maradt volna meg a három gyermekébõl, vagy ha az Isten elvette mind a hármat, áldaná meg eggyel.Nos - halljatok csak ide! - mi történt. Amint egyszer ment, mendegélt a mezõn, egy kökénybogyót talált az úton. Fölveszi, nézi-nézi a kökényt, s felsóhajt az égre:- Ó, édes Istenem, bárcsak ekkora gyermekem volna, mint ez a kökény!Azzal hazament, s még egy nap sem múlt el, az Isten csakugyan megáldotta egy akkora gyermekkel, hogy alig látszott ki a földbõl. De az a gyermek csudálatos gyermek volt ám, mert ahogy a világra jött, mindjárt beszélgetni kezdett, s olyan rettentõ nagy volt az ereje, hogy a legnagyobb fát is kicsavarta tövibõl. Hanem hiába, azért csak mégis kicsi volt, s ezért a faluban Kökény Matyinak hívták.Na, telik-múlik az idõ, s látja kökény Matyi, hogy az édesanyja mindig sír, kesereg. Kérdi egyszer az anyjától:- Édesanyám, mi nagy bánatja vagyon, hogy sírás-rívás éjjele, nappala?- Haj, édes fiam, van nekem mit sirassak halálom órájáig! Volt két szép fiam, egy szép leányom, s mind a három az ördög kezére került.- Már bizony, ha odakerültek, egyet se sírjon, édesanyám, majd visszahozom én õket.Szót sem szólt többet, elment a kovácshoz. Azzal csináltatott egy hárommázsás kalapácsot, annak a nyelét amúgy legényesen a gatyája ráncába szúrta, úgy ment az ördög házához. Akkor is ott állt az ördög a ház elõtt. Tudta jól, hogy miben jár Matyi, s már messzirõl kiáltotta:- Gyere csak, gyere, Kökény Matyi, itt vannak a testvéreid!Odamegy Matyi, megáll az ördög elõtt, s azt mondja neki:- Tudod-e, hogy miért jöttem?- Tudom - felelte az ördög -, vissza akarod vinni a testvéreidet, de abból nem eszel.Aközben bemennek a házba, ott mindjárt az ördög két ökröt megsüttet, két hordó bort csapra üttet, s mondta Matyinak:- No, Matyi sógor, egyél-igyál, s ha hamarább megeszed, -iszod a részedet, mint én, akkor nem bánom, vidd vissza a testvéreidet.Hová ette, hová itta Matyi az õ részét, azt én nem tudom, elég az, hogy az ördög még belé sem kezdett az evésbe-ivásba, õ már fényesre is nyalta a kondér fenekét. Akkor aztán elõrántotta a hárommázsás kalapácsot a gatyája ráncából, s úgy fejbe vágta az ördögöt, hogy az egyszeriben kiadta a gonosz lelkét.De bezzeg mentek haza nagy örömmel a testvérek, s bezzeg örült a szegény özvegyasszony! S bezzeg összecsõdült az egész falu, s csudálkoztak, álmélkodtak Kökény Matyi nagy vitézségén. Attól kezdve vígan éltek, még a királlyal sem cseréltek, s még ma is élnek, ha meg nem haltak.Holnap legyen Kökény Matyi a ti vendégetek! 