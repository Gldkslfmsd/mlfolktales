Story Title: A lúd lába
Story ID (from ATU-website): 5688
ATU Classification Number: UNKNOWN

Krisztus és Szent Péter, amint egy falun keresztül utaztak, bementek egy házhoz, s ott sült ludat adtak nekik alamizsnába. Krisztus ment elöl, Péter utána, s azonközben megette a lúd egyik lábát, mert már nem tudta tovább tûrni az éhséget. Amint a falu kapuját elhagyták, letelepedtek egy patak partjára, hogy falatozzanak egy keveset. Hát a lúdnak csak egy lába van meg!- Hé, Péter, hé! Hol ennek a lúdnak az egyik lába? - kérdezte Krisztus.- Uram, ennek csak egy lába volt - bizonygatózott Péter. - Nézd csak, uram, a jégen is áll egy sereg lúd, azoknak is csak egy lábok van.- A' bizony lehet is, látod-e - mondá a Krisztus -, de mégis, jere csak, szemléljük meg, igazán egy lábok van-e!Erre mindketten fölkeltek a helyükrõl, s egyenesen a ludaknak tartottak. A Krisztus, mikor csak egy ölre volt tõlük, hessentett egyet, s a ludak, amennyi csak volt, mind leeresztették a másik lábukat is, s nagy gigágázva széjjelszaladtak. Ekkor Krisztus Péterhez fordult, s mondta:- No, látod-e, Péter, hogy hazudtál, mert ezeknek egytõl egyig két lábuk van. Az volt annak is, akit nekünk Isten nevében adtak, csak te megetted Péter, míg utánam kullogtál.Péter erõsen elszégyellte magát.- Igazad van, uram, megettem. Látom, hogy téged nem lehet elámítani, mint a halandó embereket. Azt hittem, csak elõrelátsz, s ímé, látsz hátra is!... 