Story Title: Pijak i jego żona
Story ID (from ATU-website): 5235
ATU Classification Number: UNKNOWN

Gdy zdrożna wada nałogiem się stanie,Wstyd ani postrach jej nie wykorzeni.Przykładem stwierdzę to zdanie.Człek pewien, z krzywdą zdrowia i kieszeni,Czci bachusowej składając dowody,Codziennie topił swój rozum w butelce;Więc raz, gdy wrócił z gospody,Spity jak nieboszczyk Bela,Żona, sfrasowana wielce,Trumnę w piwnicy całunem zaścielaI na dwa spusty zamyka opoja.Skoro wytrzeźwiał, patrzy wkoło siebie:Mary, gromnice, kir... jak na pogrzebie.«Cóż to? — zawoła — czyżby żona mojaZostała wdową?» Wtedy kobieta w milczeniu głębokiem,Udając postać grobową,Powolnym zbliża się krokiemI mężulkowi podaje śniadanie,Samego chyba godne Lucypera.Osłupiał, oczy przecieraI wierząc, że w piekielne dostał się otchłanie,«Kto jesteś?» — pyta żony. «Jam sługą szatana.Jeść daję tym, co piekłu przypadli w udziale.»A mąż jej na to: «Ach, moja kochana,A pić nie dajesz im wcale?»