Story Title: Ogrodnik i niedźwiedź
Story ID (from ATU-website): 5228
ATU Classification Number: UNKNOWN

Nie pomnę, z jakich pobudekNiedźwiedź Misio porzucił swoich towarzyszyI w ciemnych borów zaciszyŻył jak prawdziwy odludek.Zdziczał do reszty; nie dziw: przez dwa lataMilczał i milczał, a gdy głód doskwierał,W zimie ssał łapę, w lecie miód podbierał.Zatęsknił wreszcie do świata;Bo choć milczenie u ludziZwie się cnotą i zasługą,Jednak skoro trwa za długoI niedźwiedziowi się znudzi.Niedaleko od puszczy był mały ogródek,Mieszkał w nim drugi odludek,Człowiek. I ten się nudził; i chociaż obficieZsyłały mu swe daryPomona i Flora,Sprzykrzył sobie milczenie i samotne życie.Zatem pewnego wieczoraRuszył w świat, pełen wesela,Szukać sobie przyjaciela.W tym zamiarze i właśnie w tym samym momencieNiedźwiedź wyszedł z matecznikaI człowiek nagle na drogi zakręcieZ Misiem nos w nos się spotyka.Zadrżał, w oczach mu ściemniało:«Otożem — myśli — sprawił sobie łaźnię!»Lecz Miś, choć gbur jakich mało,Kiwnął nań łapą przyjaźnieI mruknął: «Pójdź waść ze mną, zjemy trochę miodu.»«Panie — rzecze ogrodnik — jam już po obiedzie,Ale racz wstąpić do mego ogrodu:Mam owoce, miód, mleko. Panowie niedźwiedzieLubią przysmaki, więc proszę sąsiada:Czym moja chatka bogata, tym rada.»Miś zgodził się z ochotą; nim zjedli wieczerzę,Zwierz pokochał człowieka, człek polubił zwierzęI gdy miód rozczulił obu,Przysięgli sobie przyjaźń aż do grobu.Zamieszkali więc razem; chociaż to podobno,Niźli z głupimi, lepiej żyć osobno.Człowiek pracował w ogrodzie,A Miś, ku wspólnej wygodzie,Chodził w las na polowanieI o kuchni miał staranie,I pieczeń kręcił na rożnie,Zaś nade wszystko zręcznie i ostrożnieMuchy oganiał i łapał.Pewnego razu, gdy znużony pracąOgrodnik smaczno zachrapał,Zjawia się mucha ladaco,Siada śpiącemu na nos, włazi w ucho —Misio ją spędza, ale nadaremnie.«Czekajże — wrzasnął — ty przebrzydła mucho!Nie ujdzie ci to na sucho:Zobaczysz, co to drwić ze mnie!»Pochwycił kamień, z zamachem wycela,Jak palnął... razem z muchą zabił przyjaciela.Niech kto chce, co chce gada, a ja powiem szczerze,Że jeśli tylko niebo nas ustrzeżePrzed przyjaciółmi głupcami,Nieprzyjaciołom damy rady sami.