Story Title: Dąb i trzcina
Story ID (from ATU-website): 5221
ATU Classification Number: UNKNOWN

"Żal mi ciebie, niebogo - mówił dąb do trzciny -Wszakżeć to lada ciężar drobniutkiej ptaszyny,Lada wietrzyk, co muśnie stawu gładkie wody,Zdzbła twoje chyli ku ziemi.Mnie wiąz i buk zazdroszczą siły i urody,Bo prawie chmur dosięgam konary swojemiI stawiąc wichrom nieugięte czoło,Jako opoka stoję niewzruszony.Więc też bezpiecznie wśród mojego cienia,Krzewy i kwiaty rosną naokoło.Nie skąpiłbym i tobie ojcowskiej ochrony,Lecz sadowisz się zwykle w pobliżu strumienia,Na stawach, gdzie swą władzę wicher rozpościera,A moje nie sięgną dłonie.""Twa litość - rzecze trzcina - jak widzę, jest szczera,Bądź jednak bez obawy. Gdy wicher zawieje,Równie jak ty, a może lepiej, się obronię:Burza mnie zegnie, ale nie połamie.Wiem, że złych losów kolejeZwalczało dotąd twe potężne ramię,Ale czekajmy końca." Wtem wicher się zrywa,Ze stref północnych burza nadciąga straszliwa.Dąb stoi niezachwiany, trzcina się kołysze.Uszła zguby; a olbrzym, co mniemał w swej pysze,Że stopą sięga piekieł, a głową niebiosów,Padł wkrótce od zdwojonych uraganu ciosów.