Story Title: A nagyotmondó legény
Story ID (from ATU-website): 5660
ATU Classification Number: UNKNOWN

Hol volt, hol nem volt, hetedhét országon is túl volt, még az Óperenciás-tengeren is túl, ahol a kurta farkú malac túr, volt egy szegény ember, s annak három fia.Egyszer a király kihirdetteti az egész országban, hogy annak adja leányát s fele királyságát, bárki fia-borja legyen, aki valami olyat tud mondani, hogy azt õ el ne higgye.Meghallja ennek a hírét a szegény ember, s mondja a fiainak:- Na, fiaim, próbáljatok szerencsét, hátha megsegít az Isten.Az idõsebb meg a középsõ fiú azt mondták, hogy õk már csak itthon maradnak, túrják a földet, hanem a legkisebb fiú kétszer sem mondatta magának, indult a király városába.Hát amikor megérkezik a király udvarába, tele van az udvar királyúrfiakkal, hercegekkel, grófokkal, bárókkal, minden rendû és rangú legényekkel. Volt ott hosszú süveges tót is, de még cigánylegény is. Mondottak azok mindent, egyik nagyobbat a másiknál. De mondhattak akármit, a király mindent elhitt.Mikor aztán nagy szégyenkezve mind eltakarodtak, s kitisztult az udvar, fölment a szegény legény a királyhoz, köszöntötte illendõképpen.- Adjon isten, jó napot, felséges királyom!- Adjon isten, fiam, hát mi járatban vagy?- Én bizony, felséges királyom, szeretném feleségül venni a királykisasszonyt.- Elhiszem, fiam, de aztán mibõl tartanád el?- Hát van egy kicsi földünk.- Elhiszem, fiam.- De van ám két ökrünk is, meg egy tehenünk.- Elhiszem, fiam, hogyne hinném.- Hm, de a minapában akkorára nõtt az udvarunkban a trágyadomb, mint egy torony.- Én azt is elhiszem, fiam, hogyne hinném.- Azt a nagy trágyadombot a két bátyámmal mind kihordottuk egy talyigán, három nap alatt.- Hiszem, fiam, hiszem.- Az ám, csakhogy nem a mi földünkre hordottuk, hanem a szomszéd földjére.- Hiszem, fiam, hiszem.- Mikor ezt észrevettem, hazamegyek, s mondom az apámnak, hogy mi történt.- Hiszem, fiam, hiszem.- Kimentünk négyen, megfogtuk a földnek a négy sarkát, felemeltük, s a trágyát szépen a mi földünkre borítottuk.- Én elhiszem fiam, ha nem is mondod.- Azután bevetettük a földünket búzával.- Hiszem, fiam, hiszem.- De aztán nõtt ebbõl a búzából olyan sûrû rengeteg erdõ, hogy olyat még felséged sem látott. Termett ott annyi makk is, mint égen a csillag.- Hiszem, fiam, hiszem.- Mondja az apám: "Én bizony nem vágom ki ezt az erdõt, hanem veszek egy csorda disznót, s a makkot megetetem."- Hiszem, fiam, hiszem, hogyne hinném.- Az ám, de a disznócsorda mellé pásztor is kellett.- Hiszem, fiam, hiszem.- Mit gondol, felséges királyom, kit fogadott fel az apám? Felségednek éppen az öregapját.- Hazudsz, te akasztófáravaló! - kiáltott nagy haraggal a király.De már most hiába, elszólta magát. Egyszeriben papot hívatott, a leányát összeadatta a szegény legénnyel, neki adta fele királyságát, s megígérte, hogy holta után övé lesz az egész.Csaptak aztán nagy lakodalmat, folyt a bor Hencidától Boncidáig. Mindenki kapott valamit, aki odakerült. Én is egy csontot kaptam, azzal elszaladtam.Itt a vége, fuss el véle. 