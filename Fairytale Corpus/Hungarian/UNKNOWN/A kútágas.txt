Story Title: A kútágas
Story ID (from ATU-website): 5723
ATU Classification Number: UNKNOWN

Volt egyszer a világon egy kis kakas. Ez a kis kakas elment egyszer a kútágas alá kapargálni, s addig kipirgált-kapargált, míg a kútágas ki nem dõlt. Abban a pillanatban odaröpül egy szarka, rá akar szállani a kútágasra, hát uramteremtõm, a földön fekszik a kútágas. Kérdi a szarka:- Te kútágas, mi lelt téged?- Jaj, ne is kérdezd, addig kapargált alattam egy kis kakas, hogy kidõltem bánatomban.- No bizony, ha kidõltél, akkor én is kitépem a farkamat - s hátrakapott a csõrével, kitépte a farkát. Azzal nagy búsan elrepült, felszállott a diófára. Nézi, nézi a diófa a szarkát, s nem látja a farkát.- Te szarka, hova lett a farkad?- Jaj, ne is kérdezd, diófa, kútágas kidõlt bánatában, én is kitéptem a farkamat.- No, akkor nekem se legyen se ágam, se levelem - mondotta a diófa. Azzal megrázkódott, s leperegtek róla az ágak, lehullottak a levelek. A szarka búsan elrepült, a diófa ott maradott nagy kopaszon.Jõ dél felé egy õz két fiával, hogy megpihenjen a diófa árnyékában, de a diófának nincs árnyéka, mert nem volt sem levele, sem ága. Kérdi az õz:- Ugyan bizony mi lelt téged, kedves diófám?- Jaj, kedves õzikém, nagy szerencsétlenség történt, csak hallgass ide. Reggel a kis kakas kiment kapargálni a kútágas alá, kútágas kidõlt bánatában, szarka kitépte a farkát, én meg leráztam magamról levelet, ágat.- Bizony ha így van, akkor én is elpusztítom a két fiamat - mondotta az õz. Ott mindjárt megölte a két fiacskáját. Azzal elment a vízre, de amint odaért, kérdi a víz:- Hát te õz, hol hagytad a két fiacskádat, máskor mindig velük jártál.- Jaj, édes vizem, ha tudnád, mi történt! Kis kakas kiment a kútágas alá kapargálni, kútágas kidõlt bánatában, szarka kitépte a farkát, diófa lerázta a levelét, ágát, én is megöltem két fiacskámat nagy bánatomban.- No, akkor én is vérré változom - mondá a víz, s egyszeriben vérré változott.Odamegy egy leány, hogy vizet merítsen a korsajába, összecsapja a kezét.- Jézus, Mária, Szent József, mi lelt téged, édes vizem, hogy vérré változtál?- Ó, lelkem, ne is kérdezze! Kis kakas kiment reggel a kútágas alá kapargálni, kútágas kidõlt bánatában, szarka kitépte a farkát, diófa lerázta levelét s ágát, õz megölte a két fiacskáját, mit tehettem bánatomban, hát én is vérré változtam.- No, ha úgy, hát legyen úgy - mondotta a leány -, én is ezt a korsót összetöröm a fejemen.S úgy a fejéhez verte a korsót, hogy csurgott a vér a fejébõl, a korsó pedig ezer darabba törött. Megy haza véres fejjel, meglátja az anyja, kérdi nagy ijedve:- Jaj, lelkem, leányom, édes leányom, mi lelt, ki vert meg?Mondta a leány:- Az úgy volt, lelkem, édesanyám, hogy reggel a kis kakas kiment a kútágas alá kapirgálni, kútágas kidõlt bánatában, szarka kitépte a farkát, diófa lerázta a levelét s ágát, õz megölte két fiacskáját, víz vérré változott, én is összetörtem a fejemen a korsót.- Jaj, te bolond, jaj! - kiáltott az asszony -, akkor én is falhoz verem ezt a tésztát, ha te olyan bolond tudtál lenni.Éppen tésztát dagasztott, s ami volt a teknõben, mind a falhoz csapkodta. Jõ haza a gazda, látja, hogy a tészta a falra került, kérdi az asszonyt:- Hát te asszony, mit csináltál, minek kented falra a tésztát?- Jaj, lelkem, uram, jámbor uram, ne is kérdje. Kiment reggel a kis kakas a kútágas alá kapargálni, kútágas kidõlt bánatában, szarka kitépte a farkát, diófa lerázta levelét s az ágát, õz megölte két fiacskáját, víz vérré változott, leányom fejéhez verte a korsót, én meg falhoz vertem a tésztát nagy bosszúságomban.- No bizony, ha úgy, akkor én is leberetválom kacskaringós bajuszomat, hadd legyek olyan, mint egy német.Fogta a beretváját, s leberetválta kacskaringós szép bajuszát.Jõ haza a nagy legényfia, nézi, nézi az apját.- Édesapám, lelkem, apám, hová lett a szép kacskaringós bajusza?- Mindjárt megmondom neked - mondja a gazda -, csak hallgass ide, mi történt. A kis kakas kiment reggel a kútágas alá kapirgálni, kútágas kidõlt bánatában, szarka kitépte a farkát, diófa lerázta levelét s az ágát, õz megölte két fiacskáját, folyó vize vérré változott, húgod a korsót fején törte szét, anyád a tésztát falra kente, hát én is leberetváltam kacskaringós szép bajuszomat nagy bosszúságomban.- No bizony - mondja a legény -, akkor én sem leszek okosabb kendnél, megyek, levágom a négy ökrünk lábát.Szalad hátra az istállóba, kapta a kicsi baltát, fogta az ökröknek a lábát, s a baltával jól nekihuzakodott.Éppen abban a szempillantásban toppant be, honnét, honnét nem, egy obsitos huszár. Megragadja a legény kezét, rákiált:- Hé! Megállj, öcsém, mit akarsz?!- Jaj, vitéz uram, ne is kérdezze. Kis kakas kiment reggel a kútágas alá kapirgálni, kútágas kidõlt bánatában, szarka kitépte a farkát, diófa lerázta levelét s ágát, õz megölte két szép fiacskáját, folyó vize vérré változott, húgom eltörte fején a korsót, anyám falra kente a tésztát, apám leberetválta kacskaringós szép bajuszát, én is levágom a négy ökrünk lábát.- Levágod, majd megmondom, hogy mit vágsz le! - kiáltott a huszár. Azzal kirántotta a kardját, megtáncoltatta a legény hátán, eloldotta a négy ökröt a jászoltól, kiterelte az istállóból, s elhajtotta a vásárra."Minek ökör ilyen bolondoknak?!" - gondolta magában. A négy ökröt a vásárban eladta, azzal hazament a falujába, elvette jegybéli mátkáját, csaptak nagy lakodalmat, s még ma is élnek, ha meg nem haltak. 