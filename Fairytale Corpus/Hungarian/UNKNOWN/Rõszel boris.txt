Story Title: Rõszel boris
Story ID (from ATU-website): 5910
ATU Classification Number: UNKNOWN

Messze földön nem volt olyan gazdag ember, mint Rõszel Erázmus. Azt mondják, hogy ennek a bányászembernek több aranya volt, mint a királynak. Az igaz, hogy ennél több is lehetett, mert Rõszel Erázmus II. Ulászló király korában élt, márpedig II. Ulászló kincseskamarája többször volt üres, mint teli. De vagy volt aranya a királynak, vagy nem: Rõszel Erázmusnak csakugyan annyi volt, hogy hordóslag állott a pincében. Azt már a jó Isten tudja, hogy igaz úton jutott-e Rõszel Erázmus a tenger aranyhoz. A selmeciek azt suttogták, hogy ördöggel van cimboraságban, máskülönben õ is csak olyan szegény bányász maradott volna, mint a többi társa.Hiszen ha nem igaz úton szerzette, nem is sokáig örvendett a tenger aranynak: mikor éppen azon járatta az eszét, hogy abbahagyja a bányászkodást, s él úri módra, számlálatlan költi az aranyat, Isten beleszólt a szándékba: Rõszel Erázmus meghalt hirtelen halállal. A felesége még elõtte meghalt, de maradt két gyermek: egy fiú s egy leány. Hej, hányan irigyelték ezt a két gyermeket! Akár kezöket, lábokat összerakhatják, gond nélkül élhetik az életet, szórhatják az aranyat marékkal, sohasem fogy el az.Hát még mikor meghalt a Rõszel fiú, s a leány, Rõszel Boris egyedül maradt. Ez már csakugyan két marékkal szórhatta az aranyat.Szórta is.A Rõszel-házban egymásnak adták az ajtó kilincsét a vendégek, kik messze földrõl jöttek Selmecre, különösképpen a házasuló legények. Éjjel-nappal folyt a dínomdánom, szólt a muzsika, s bizony megbotránkozának erõsen a jobb lelkek az örökös tivornyán, de a szép Rõszel Borisnak nem volt sem apja, sem anyja, sem atyafia, aki istenes életre intse. Azt hitte, szép s fiatal marad egész életében, s az arany nem fogy el soha...Így élte világát Rõszel Boris, s csak egy volt, ami bántotta erõsen: az ablaka éppen az akasztófadombra nyílt. Akárhányszor, ha kinézett az ablakon, rémülten tántorodott vissza, mert holttestet látott az akasztófán. Sokat kilincselt emiatt a tanácsbéli uraknál, hogy tegyék egyebüvé az akasztófát, de a tanácsbéliek, kiket annyiszor megbotránkoztatott leányhoz nem illõ életével, nem teljesítették a kívánságát. Azt mondták: jó helyen van az.Egyszer aztán megtörtént, hogy három ifjút akasztottak fel, mind a három azok közül való, akik Rõszel Boris házában tivornyáztak, s egy éjjel, tivornyázás után, felgyújtották Istennek a házát. Mikor Rõszel Boris meglátta a három ifjú holttestét, amin akasztófán lógott, lengett a szélben, félholtan esett össze, alig tudták életre téríteni. Ettõl kezdve, ha csak az ablak felé tekintett, kirázta a hideg. Nem volt maradása a régi házban.Gondolt egyet, s elment a tanácsbéli urakhoz. Azt mondotta nekik, vigyék el a dombról az akasztófát, s olyan palotát épít a régi ház helyett, amilyet még a világ nem látott, s ezt a palotát halála után a városra hagyja.Erre már meggondolkoztak a tanácsbéliek is; el is vitették az akasztófát, s egy esztendõ sem telt belé, Rõszel Boris olyan palotát építtetett a Garam partjára, hogy csudájára jártak.Ám minekelõtte még a palota felépült, egy szerzetes, aki Borisnak távoli atyafia volt, hallván hírét az õ istentelen életének, levelét írt neki. Éppen asztalnál ültek a vendégek, zengett a muzsika, folyt a bor, kihallatszott az utcára a részeg emberek kurjantása, midõn a levelet átadták Borisnak. Az volt ebben a levélben:"Hallottam a hírét hitvány életednek. Térj Istenhez, te boldogtalan leány. A kincs elfogy, a szépség elmúlik, csak a jóság maradandó."Nagyot kacagott Rõszel Boris.- Halljátok, mit ír az a bolond szerzetes? Azt írja, hogy az én pénzem elfogy, s szépségem elmúlik. No, azt ugyan meg nem éri, ha ezer esztendõt él is az én csuhás bátyám!- Nem bizony! - kiáltottak a vendégek, s összecsendültek a serlegek.- Látjátok ezt a gyûrût? - folytatta Rõszel Boris, lehúzott az ujjáról egy aranygyûrût. - Ezt én most a Garam vizébe dobom. Amilyen igaz, hogy ezt a gyûrût többé nem látom, olyan igaz, hogy örökké tart az én gazdagságom s szépségem!Azzal az ablakhoz szaladt, s a ház alatt folyó Garam vizébe dobta a gyûrût.Hanem mikor az új palota felépült, s száz meg száz vendéget hívott a fölszentelésére, mi történt?Amint éppen asztalhoz akartak ülni, szaladott be egy inas nagy ijedten:- Kisasszony! Íme, a gyûrû! Egy halnak a gyomrában találtam!Rõszel Boris elsápadott, hideg verejték gyöngyözött ki arcán, de a vendégek közrefogták, s úgy vigasztalták, ne búsuljon, ne féljen, hisz ez is az õ szerencséjét jelenti. Bezzeg ha más dobta volna folyóba a gyûrûjét, többé nem látja!Rõszel Boris egy kicsit felvidult, de a régi, virágos jó kedvének mégiscsak vége volt. S aztán mi történt, mi nem, elég az, hogy e naptól kezdve oszlott-foszlott a rengeteg vagyon szemlátomást. Az aranyas hordók gyorsan ürültek ki, egymás után. A dínomdánomok tovább folytak, mert Boris nem tudta megszokni már a csöndes életet, de lelkében s szívében mégis megváltozott, mert addig, aki szegény hozzá jött segítségért, üres kézzel el nem bocsátotta, most azonban elzárta az ajtót elõlük, a kéregetõ koldusokat durva szavakkal kergette ki.Volt egy kis ölbeli kutyája: ezt szerette egyedül, s ez a kutyácska, mintha csak ördög lett volna kutya képében (mondják is, hogy az volt), ha szegény jött a házhoz, ráugrott, harapta, karmolta, s akit megmart, annak a testén undok sebek támadtak, melyek soha meg nem gyógyultak.- A gonosz lélek ez kutya képében - mondották a népek.Egy nap azonban a kutya megdöglött. Rõszel Boris majd meghalt bánatában. Sokáig el sem akarta temetni. Mint valami kedves halottat, a legszebb szobájában teríttette ki, s mikor aztán a temetésre szánta magát, gyászruhába öltözött, s gyászba vont dobok s tárogatók hangja mellett kísérte a temetõbe a kutyát. Este volt, mire a temetõbõl Rõszel Boris visszatért a gyászoló gyülekezettel, de akkor este Selmec városában senki sem feküdt le. Mert amint beesteledett, lett nagy égszakadás-földindulás, a palota fedelét kénkõ lángja borította el, mindenféle rémítõ alakok táncoltak a palota fedelén, kiabáltak, visongottak, sikoltoztak, kacagtak. Aztán egyszerre csak szörnyû dördülés rázta meg a levegõeget: a kutya sírjából kénköves láng csapott fel magasra, fel az égig, onnét meg ismét visszaesett rettentõ csattanással, dördüléssel.A rettentõ dördülésre mélységes csönd következett. Hirtelen kitisztult a levegõ, az égen felragyogtak a csillagok. Reggel többen kimentek a temetõbe, s ím, a kutya sírja tátongó üresség volt, a dögnek semmi nyoma. Rémület, iszonyat fogta el mindazokat, akik ezt látták, s többet nem is mentek vissza Rõszel Boris házába: Istenhez tértek.De Rõszel Boris most sem tért Istenhez, ámbátor a pincében is már alig volt arany. Egy hét, kettõ sem telt belé, szegényebb volt egy útszéli koldusnál. S ez még nem volt elég, hagymáz lepte meg, s ez úgy elcsúfította arcát, hogy irtózattal hagyták ott a házát mind: a vendégek is, a cselédek is. Az sem volt, aki ápolja. Hagymázos állapotában kitámolygott a kertbe, ott a kerítés alatt összerogyott, s másnap halva találták meg. Temetésekor szörnyû égiháború kerekedett, s mikor testét a földbe akarták ereszteni, egyszerre csak a földbõl mindenfelõl kis kutyák ugrottak elé, s egy szempillantás alatt összeszaggatták a holttestet, s beledobálták a kutya sírjába. Azok, akik ott voltak a temetésen, mintha hallottak volna messzirõl valami gúnyos kacagást is. Talán a gonosz lélek kacagása volt. Azé a gonosz léleké, mely a Rõszel Boris kutyájában lakozott...Mi volt igaz, mi nem ebbõl a szörnyû történetbõl, ki tudná. Selmec város krónikájában van ez megírva, s azt mondja a krónika, hogy az Üdvösség 1570-ik esztendejében történt, amit én most nektek itt elbeszéltem. 