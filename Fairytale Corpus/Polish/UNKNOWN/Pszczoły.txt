Story Title: Pszczoły
Story ID (from ATU-website): 8192
ATU Classification Number: UNKNOWN

Rozum się rozpościera, to przywilej wieku,I nie tylko w człowieku,Ale już i zwierzęta, chociaż pism nie kreślą,Głęboko myślą.Pszczoła do mędrca zawędrowała,A gdy go mówiącego żarliwie słyszała,Zapomniawszy o kwiatach, co na oknie stały,Na to swój umysł natężyła cały,Aby pojąć, co on gada.Z nauki radaBez miodu lecz z rozumem do roju przybyła,I jako mądra tem się zatrudniła,Jakby to polepszyć, lepiej usposobić,Zgoła, nową rzecz zrobić.Gdy się więc zeszły, na pierwszym wnioskuRadziła nie robić wosku.Bo wiele kosztuje i człek go podrzyna.Druga odmiany przyczyna,Że miód zbyt słodki wydarza straty,Omijać kwiaty.Z ziół się obejsć użytkiem,Rzeczpospolite niszczą się zbytkiem,A nowość im bardziej szkodzi. —Rzekła matka: Niech was to nie zwodzi,Co próżne mędrków roją mozoły.Bez miodu, wosku nie będą pszczoły.Próżna jest i szkodliwa na człowieka zmowa,Prawda, my go karmimy, ale on nas chowa,Niech więc tak będzie, jak było od wieka:Człowiek dla pszczoły, a pszczoła dla człeka.