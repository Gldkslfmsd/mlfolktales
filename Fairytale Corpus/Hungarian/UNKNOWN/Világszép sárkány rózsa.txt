Story Title: Világszép sárkány rózsa
Story ID (from ATU-website): 5674
ATU Classification Number: UNKNOWN

Az aranyfogú királyfiról s a Világszép Sárkány Rózsáról mondok mesét mostan nektek, gyerekek.Hol volt, hol nem volt, de valahol mégis volt, hetedhét országon innét, az Óperenciás-tengeren túl, hol a kurta farkú malac túr - volt egyszer egy király. Akár hiszitek, akár nem, ezé a királyé volt az egész nagy Meseország, még azon is egy sánta arasszal túl, de övé lehetett volna még egy sánta arasszal azon túl is, mégsem látta mosolyogni a királyt emberi szem. De még a királynét sem. Bú volt éjjelük, bú volt nappaluk, mert az Isten nem áldotta meg õket gyermekkel, s mind azon évelõdtek, kire hagyják majd nagy Meseországot.Telt-múlt az idõ, s egyszer a királyné azt látja álmában, hogy megjelenik egy õsz öregember, s mondja:- Ne búsuljon, felséges királyné, jó az Isten, majd megvigasztalja. Tartson számot rá, mához esztendõre olyan gyöngyömadta, aranyfogú táltos fiúval áldja meg az Isten, hogy nem lesz annak párja kerek e világon. De tartson számot arra is, hogy ennek a fiúnak Világszép Sárkány Rózsa lesz a felesége.Fölébred a királyné, végiggondolja az álmát, s örült is, búsult is. Örült, hogy fia lesz, de búsult is, mert tudta, hogy Világszép Sárkány Rózsát nagy Sárkányország királya elrabolta Tündérországból, s ahány világhíres vitéz utána indult, hogy kiszabadítsa, egy sem tért élve vissza.No, eltelik az esztendõ, s hát csakugyan igaza volt az õsz öregembernek: Isten meghallgatta a király s a királyné sûrû imádságát, megelégelte sok keserves könnyhullatását, s megáldotta egy gyöngyömadta, aranyfogú fiúval, aki már elsõ nap talpra állott, s megszólalt:Azt mondta az apjának:- Édesapám, vigyen engem iskolába, mert tanulni akarok.Mondta az apja:- Hogyne vinnélek, édes, drága fiam. Mindjárt befogatok aranyos hintómba, s viszlek, ahová a szíved kívánja.Egy esztendõ, kettõ alig hogy eltelt, erõs legénnyé cseperedett az aranyfogú királyfi, végigtanulta az iskolákat, bejárt országot-világot, akkor aztán hazakerült, s mondta az édesanyjának:- Emlékszik-e, édesanyám, hogy mit jövendölt volt az õsz öregember?Felelt a királyné nagy búsan:- Emlékszem, emlékszem, édes, drága fiam, bár ne emlékezném!- Egyet se búsuljon, édes lelkem, anyám - mondta a királyfi -, megkeresem én Világszép Sárkány Rózsát, ha a világ végén van is, s elhozom a sárkánykirálytól, ha addig élek is.Hiába sírt a királyné, hiába kérte a fiát: maradj itthon, fiam, ne veszítsd el fiatal életedet - az aranyfogú királyfinak nem volt maradása, elbúcsúzott apjától, anyjától, az udvarbéli népektõl, s elindult világgá.Ment, mendegélt a királyfi hetedhét ország ellen, s egyszer, amint este megy rengeteg erdõn keresztül, valami fényességet lát az út közepén, egy pocsolyában.Közelebb megy, nézi, nézi, s hát a pocsolyában egy icipici aranyos kocsi van, a kocsiban egy szépséges szép asszony, s ámbátor hat fehér mókus volt a kocsi elé fogva, nem tudott kivergelõdni a pocsolyából. Bezzeg egy szóval sem kérette magát a királyfi, megfogta a kocsit, s szépen kiemelintette a pocsolyából.- No, te királyfi, mert látom az arcodról, hogy az vagy - szólt a szép asszony -, jótét helyébe jót várj. Tudd meg, hogy én vagyok a tündérek királynéja, mit kívánsz tõlem?- Ha te vagy a tündérek királynéja, akkor a te lányod Világszép Sárkány Rózsa. Nem kérek én tõled egyebet: add nekem a lányodat.Elszomorodott erre a szóra a tündérek királynéja, könnybe borult a szeme, s mondta a királyfinak:- Igazad van, te királyfi. Az én lányom Világszép Sárkány Rózsa, de mégsem az enyém, mert elrabolta tõlem nagy Sárkányország királya, annak a keze közül pedig nincs ember, aki kiszabadítsa. Mert tudd meg, hogy nagy Sárkányország királya a vasat úgy gyúrja, mint a tésztát, a követ úgy morzsolja, mint a túrót, s a fát úgy töri pozdorjává, mint a kendert. Soha nem gyõzöd le õt, hiába próbálsz szerencsét.- Már egy életem, egy halálom, én azt mégis megpróbálom - mondta a királyfi. - Ha õ erõs, én is az vagyok, ha õ tud egyet, én tudok kettõt.- Jól van - mondta a királyné -, ha csakugyan meg nem tántorodol erõs föltételedben, nesze, adok neked egy tõbõl nõtt három arany hajszálat s egy kilincsmadzagot. Ezzel a kilincsmadzaggal üsd meg háromszor az egy tõbõl nõtt három arany hajszálat, s lesz belõle olyan táltos paripád, amilyen még ezen a világon nem volt, a kilincsmadzagból pedig aranyos, gyémántos kantár. Csak ülj fel a lóra, s ez elvisz téged egy magas hegy aljába, ottan találsz egy forrást, abban fürödjél meg, a hajad egyszeriben arannyá változik, testedet kard nem fogja, s magad hétszerte erõsebb leszel, mint eddig voltál. A forrás mellett, a fûzfabokrok közt, találsz egy kardot, melynek csak a hegye látszik ki a földbõl. Ezt húzd ki, kösd az oldaladra, s ha majd kifáradsz a nagy viaskodásban, vág ez magától is, csak szólj neki: kard, ki a hüvelybõl! De még ez sem elég, mert mondom neked, hogy rettentõ nagy az ereje nagy Sárkányország királyának. Adok még három üveget, mind a háromban erõsítõ ital van. Ha szükséged lesz rá, elõbb igyál a legkisebbik üvegbõl, azután a középsõbõl s legutoljára a legnagyobbikból. Így tán meggyõzöd nagy Sárkányország királyát.Azzal a királyné a mókuskákat meglegyintette aranycsapós ostorkájával, s úgy eltûnt, mintha a föld nyelte volna el, a királyfi pedig ott maradt az út közepén. Elõvette az egy tõbõl nõtt három arany hajszálat, megütötte a kilincsmadzaggal, s hát abban a szempillantásban egy gyönyörûséges vasderes paripa lett belõle, a kilincsmadzagból pedig aranyos, gyémántos kantár, de olyan fényes, hogy ragyogó világosság lett egyszeriben a rengeteg erdõben.Fölpattant a királyfi a vasderesre, s hipp-hopp! mire pitymallott, ott volt ama hegy tövében, megfürdött a forrásban, s ím abban a pillanatban aranyhaja lett, s hétszerte erõsebbnek érezte magát, mint annak elõtte. Megy a fûzfabokrok közé, s csakugyan ott a kard, kirántotta a földbõl, felkötötte az oldalára, s azzal ismét felpattant a lovára.Repült a vasderes, mint a szél, még a szélnél is sebesebben, s egyszerre csak nagyot toppant. Kinyitja szemét a királyfi, s hát egy rézhíd elõtt állott meg a táltos.- Mi baj, édes lovam?- Semmi, édes gazdám, csak itt vagyunk a rézhíd elõtt. Pihenj egy keveset, mert, látod-e, két sárkánykígyó õrzi ezt a hidat, s míg ezeket el nem pusztítod, nem jutsz nagy Sárkányországba.No, pihent is, nem is a királyfi, nekiugratott a hídnak, de még a kicsi ujjának sem volt elég a két sárkánykígyó, egy szempillantásra összekaszabolta. Azzal keresztülugratott a hídon, be nagy Sárkányországba, annak is a kellõs közepébe. Ott volt a sárkánykirály gyémántpalotája, egy gyönyörû selyemrétnek a közepén. Éppen akkor kaszálták a selyemrétet aranykaszákkal, rakták a boglyákat gyémántvillákkal, s kint volt Világszép Sárkány Rózsa is, üldögélt egy fa alatt nagy búsan.Egyenesen elejébe vágtatott az aranyfogú királyfi, köszöntötte szépen, illendõen Világszép Sárkány Rózsát, s mondta neki mindjárt:- Ne sírj, ne búslakodj, Világszép Sárkány Rózsa, ím eljöttem, hogy megszabadítsalak.Felelte nagy búsan Világszép Sárkány Rózsa:- Eljöhettél s vissza is indulhatsz, engem soha meg nem szabadítasz, itt kell elhervadnom.- Itthon van-e a sárkánykirály? - kérdezte a királyfi.- Nincs - felelte Világszép Sárkány Rózsa -, de délebédre hazajõ, s bizony jaj lesz neked akkor, te szegény királyfi.Mondta a királyfi:- Ahogy lesz, úgy lesz, Világszép Sárkány Rózsa. Az édesanyámnak egy õsz öregember azt jövendölte volt, hogy te leszel az én feleségem: én eljöttem érted. Akarod-e, hogy megszabadítsalak?- Jaj, hogyne akarnám!- Bizony, ha akarod, el is viszlek innét!Amíg a sárkánykirály hazajött volna, Világszép Sárkány Rózsa megsúgta a királyfinak, hogy a pincében van egy hordó, abban lesz nyilván a sárkánykirály ereje, mert abból szokott inni.Mondja a királyfi:- Hozzál egy kulaccsal abból az italból, mindjárt megpróbálom.Leszalad Világszép Sárkány Rózsa a pincébe, teletölt egy kulacsot abból a hordóból, fölszalad vele, hajt belõle egyet a királyfi, s hát csakugyan sokkal erõsebb lett, mint volt annak elõtte.Eközben elkövetkezik a délebéd ideje, s hát jõ a sárkánykirály táltos lován, s ahogy betoppan az udvarra, meglátja az aranyfogú királyfit.- Éppen jókor jöttél - kiáltott a sárkánykirály -, téged vártalak, aranyfogú királyfi! Ma éjjel megláttam álmomban, hogy idejössz. Gyere csak az ólomszérûre, hadd lám, melyikünk erõsebb!Kimentek az ólomszérûre, ott a király hamarosan kettévágott egy kõsziklát a fanyelû bicskájával, az egyik felét a királyfinak dobta, s mondta neki:- No, te aranyfogú királyfi! Morzsold össze úgy ezt a sziklát, mint én a másik felét, akkor aztán elhiszem, hogy erõsebb vagy.Azzal mindjárt lisztté is morzsolta a sziklát.- Hiszen ez semmi! - mondta a királyfi, s úgy összemorzsolta a sziklát, hogy víz csepegett belõle.- Látom - mondta a sárkánykirály -, hogy erõs legény vagy, most már viaskodhatunk. Várj csak, leszaladok a pincébe, hogy felhozzam a kardomat.- Nem oda Buda - kiáltott a királyfi -, csak maradj itt, küzdjünk kard nélkül!- Jól van, hát küzdjünk kard nélkül - s azzal a sárkánykirály derékon kapta a királyfit, s úgy levágta, hogy térdig esett az ólomszérûbe.No de a királyfi sem hagyta magát, kiugrott a likból, felkapta, megforgatta a sárkánykirályt, s derékig vágta a földbe.De bizony a sárkánykirály sem hagyta magát, kiugrott, s a királyfit nyakig vágta az ólomszérûbe.- Megállj csak - rikkantott a királyfi -, mindjárt emberedre találsz!Kiugrott, megkapta derekán a sárkánykirályt, s levágta, de úgy belevágta az ólomszérûbe, hogy éppen az orráig süppedt le.De most már nem tudott kiugorni. Könyörgésre fogta, hogy hagyja meg az életét. Azt mondta az arany fogú királyfi:- Jól van, nem kell nekem a te életed, csak Világszép Sárkány Rózsa kell nekem.Azzal elindult a királyfi a palotába, de még az ajtó elé sem ért, valahogy kimászott a sárkánykirály a likból, s megállította:- Hé, aranyfogú királyfi! Várj csak egy kicsit, még egyszer küzdjünk meg.De mármost a királyfi is elévette a három üveget, s kihajtotta mind a hármat fenékig, aztán neki a sárkány királynak.No, nem sokáig viaskodtak, fûbe harapott a sárkánykirály.Hej, istenem, örült Világszép Sárkány Rózsa, de még az aranyfogú királyfi sem búsult. Egy aranyvesszõvel megsuhintotta Világszép Sárkány Rózsa a gyémántpalotát, gömbölyû gyémántalma lett belõle, beledugta a keblébe, aztán lóra ültek, s hipp-hopp! meg sem álltak Tündérországig, ott is a tündérkirály palotájáig. Ott egyszeriben papot hívtak, nagy lakodalmat csaptak, azután meg ismét fölkerekedtek, s az aranyfogú királyfi hazájáig, a nagy Meseországig meg sem állottak. Itt megint nagy lakodalmat csaptak, de milyen nagyot! Magam is ott voltam, egy cinegelábat kaptam, s halljatok csudát! - mégis éhen maradtam.Aki nem hiszi, járjon utána. 